CA P IT A L
VILLKOR FÖR TECTONA CAPITAL AB:S OBLIGATIONSLÅN OM HÖGST 8 000 000 SEK
7 % 2018/2020 ISIN: SE0011282839

1. Definitioner I dessa villkor har definierade termer följande betydelse:

Avstämningsdag" Bankdag' Bolaget
Emissionsinstitut
Euroclear
Extraordinärt Beslut Fordringsägare'
Fordringshavarmöte' Förtida Inlösen'

har den innebörd som beskrivs i avsnitt 6.5.
dag som inte är lördag, söndag eller allmän helgdag eller som beträffande betalning av skuldebrev inte är likställd med allmän helgdag i Sverige.
Tectona Capital AB, org. nr. 556713-3672 Kaptensgatan 12 114 57 Stockholm
Aktieinvest FK AB, org. nr. 556072-2596 Emittentservice 113 89 Stockholm
Euroclear Sweden AB, org. nr. 556112-8074 Box 191 101 23 Stockholm eller annan central värdepappersförvarare.
har den innebörd som beskrivs i avsnitt 11.9.
den som är antecknad på avstämningskonto enligt lag (1998:1479) om värdepapperscentraler kontoföring av finansiella instrument som borgenär eller som berättigad att i andra fall ta emot betalning enligt Obligationen.
sådant möte med Fordringshavare som avses i avsnitt 11.
har den innebörd som beskrivs i avsnitt 6.3 och 6.4.

Inlösendag'

avser Återbetalningsdag eller sådan tidigare dag som följer av avsnitt 6.3 och 6.4.

"Kontoförande Institut"
"Lånedatum" "Nominellt Belopp" "Obligationen" "Ränteförfallodag"
"Ränteperiod"
n SEK" "Teckningsperioden" "Villkor" "VP-konto"
"Återbetalningsdag"

bank eller annan som har medgivits rätt att vara Kontoförande Institut enligt lag (1998:1479) om värdepapperscentraler kontoföring av finansiella instrument och hos vilken Fordringshavare öppnat VP-konto avseende Obligationen.
avser den 15 juni 2018, det datum lånet upptogs.
har den innebörd som avses i avsnitt 2.1.
avser skuldförbindelse enligt 1 kap. 3 § lag (1998:1479) om värdepapperscentraler kontoföring av finansiella instrument utgiven av Bolaget i enlighet med dessa Villkor.
avser 15 juni varje år. Första gången den 15 juni 2019 och sista gången den 15 juni 2020 på Återbetalningsdagen. Infaller Ränteförfallodagen på en dag som inte är en Bankdag, skall som Ränteförfallodag anses närmaste påföljande Bankdag.
avser den period från Lånedatum till och med den första Ränteförfallodagen och varje därefter följande period från en Ränteförfallodag till och med nästföljande dag som är en Ränteförfallodag där varje Ränteperiod omfattar ett år.
svenska kronor.
24 maj till och med 15 juni 2018.
avser dessa Villkor.
avser värdepapperskonto, d.v.s. ett avstämningskonto (konto för aktier och andra värdepapper) enligt 4 kap. 16 § lag (1998:1479) om värdepapperscentraler kontoföring av finansiella instrument där respektive Fordringshavares innehav av Obligation är registrerat.
avser den 15 juni 2020, det datum lånet förfaller till betalning.

2. Lånebelopp och betalningsförbindelse
2.1. Lånebeloppet uppgår till högst 8 000 000 SEK. Det nominella beloppet för varje Obligation är 10 000 SEK ("Nominellt Belopp"), med minsta teckning om 50 000 SEK. Bolaget förbinder sig härmed att återbetala Obligationerna, att betala ränta och att i övrigt agera i enlighet med och uppfylla dessa Villkor.
2.2. Obligationerna skall för Fordringhavarens räkning registreras på VP-konto hos Euroclear, varför inga fysiska värdepapper kommer att utfärdas. Begäran om viss registreringsåtgärd avseende Obligationerna skall riktas till Kontoförande Institut. Den som på grund av uppdrag, pantsättning, bestämmelserna i föräldrabalken (1949:381), villkor i testamente eller gåvobrev eller eljest förvärvar rätt att ta emot betalning under Obligationerna skall låta registrera sin rätt till betalning.

3. Teckningsperiod

3.1. Teckningsperioden för Obligationen är 24 maj till och med 15 juni 2018 ("Teckningsperioden"). Under Teckningsperioden kan blivande Fordringsägare teckna sig, och erlägga betalning, för Obligationer hos Emissionsinstitutet.

4. Beslut om tilldelning

4.1. Bolagets styrelse beslutar om till delning per den 15 juni 2018. För det fall styrelsen beslutar att tilldelning ej ska ske kommer återbetalning av medel inbetalda till Emissionsinstitutet för Obligationerna att ske per omgående.

5. Lånebelopp, betalningsutfästelse och Återbetalningsdag

5.1. Lånebeloppet uppgår till högst 8 000 000 SEK. Bolaget ikläder sig betalningsskyldighet för obligationslånet och utfäster sig att verkställa betalning i enlighet med dessa Villkor. Obligationslånet förfaller till återbetalning den 15 juni 2020 och i den mån Bolagets styrelse inte beslutar om Förtida Inlösen i enlighet med avsnitt 6.3 och 6.4.

6. Ränta och återbetalning

6.1. Lånet löper med den angivna räntan från den 15 juni 2018 till och med den i avsnitt 3 angivna förfallodagen för återbetalning, förfallande till betalning en gång per år i efterskott. Första gången den 15 juni 2019 och sista gången på lånets förfallodag för återbetalning den 15 juni 2020. Ränta skall för varje Ränteperiod beräknas på grundval av ett år om 360 dagar bestående av 12 månader med 30 dagar i respektive månad.

6.2. Obligationen löper med 7 % ränta på det utestående beloppet från Lånedatumet (se avsnitt 6.1) till och med Återbetalningsdagen den 15 juni 2020. Räntan skall erläggas helårsvis, på respektive Ränteförfallodag.

6.3. Lånebeloppet återbetalas per den i avsnitt 5.1 angivna förfallodagen för återbetalning i den mån Bolagets styrelse dessförinnan inte beslutar om Förtida Inlösen. Förtida Inlösen skall omfatta hela obligationslånet och skall meddelas Fordringshavarna i enlighet med avsnitt 13 senast 20 Bankdagar före dagen för Förtida Inlösen. Sådant meddelande skall vara oåterkalleligt och ange datum för inlösen och relevant Avstämningsdag.

Förtida Inlösen av Bolaget

6.4. Bolaget har rätt att inlösa Obligationer. För det fall Bolaget väljer att lösa in vissa men inte alla Obligationer ska så ske pro rata i förhållande till respektive Fordringsägares innehav. Obligationer som inlöses skall inlösas till dessas Nominella Belopp med tillägg om:

a)

2 % på det Nominella Beloppet om Förtida Inlösen sker under perioden från den 15 juni 2018

till och med den 15 juni 2019, jämte upplupen ränta; och

b)

0 % på det Nominella Beloppet och Förtida Inlösen sker under perioden 16 juni 2019 till och

med den 15 juni 2020, jämte upplupen ränta;

6.5. Ränta och lånebelopp betalas respektive återbetalas av Euroclear på uppdrag av Bolaget till den som är Fordringshavare på den femte Bankdagen före respektive förfallodag för ränta respektive återbetalning, eller på den Bankdag närmare respektive förfallodag som generellt kan komma att tillämpas på den svenska värdepappersmarknaden ("Avstämningsdagen").
6.6. Har Fordringshavare, eller den som är antecknad på konto i Bolagets avstämningsregister såsom i annat fall berättigad att uppbära ränta respektive lånebelopp, genom Kontoförande Institut låtit registrera att

räntan respektive lånebeloppet skall insättas på visst bankkonto, sker insättning genom Euroclears försorg på förfallodagen för ränta respektive lånebeloppets sistnämnda dag till vederbörande under dennes hos Euroclear på Avstämningsdagen registrerade konto.
6.7. Visar det sig att den som tillställts belopp enligt detta avsnitt 6 saknade rätt att motta betalning, skall Bolaget och Euroclear likväl anses ha fullgjort sina skyldigheter, förutsatt att Bolaget och/eller Euroclear inte hade kännedom om att beloppet erlades till fel mottagare och förutsatt att Bolaget och/eller Euroclear har iakttagit normal aktsamhet.
6.8. Infaller förfallodagen för betalning respektive återbetalning av ränta eller lånebelopp på dag som inte är Bankdag sker betalning, respektive återbetalning, närmast påföljande Bankdag.
6.9. Skulle Euroclear, på grund av dröjsmål från Bolagets sida eller på grund av annat hinder, inte ha möjlighet att erlägga betalning respektive återbetalning av ränta eller lånebelopp, skall Bolaget tillse att sådana belopp betalas till de som är Fordringshavare på den aktuella Avstämningsdagen så snart hindret har upphört. Så länge betalningen är uppskjuten skall ränta enligt avsnitt 7 utgå.
7. Dröjsmålsränta
7.1. Vid dröjsmål med betalning av förfallet belopp skall Bolaget erlägga dröjsmålsränta på det förfallna beloppet. Sådan dröjsmålsränta löper med en årlig räntesats om 7,5 % från förfallodagen till och med den dag då betalning erläggs, beräknat i enlighet med avsnitt 6.1.
7.2. Beror dröjsmålet på sådant hinder för Bolaget eller Euroclear som avses i avsnitt 16, skall dröjsmålsränta inte erläggas av Bolaget.
8. Särskilda åtaganden från Bolaget
8.1. Bolaget åtar sig vidare, så länge någon Option utestår, att verka för att inte verksamheten och betalningsförbindelsen enligt avsnitt 2.1 äventyras.
9. Efterställdhet
9.1. Fordran på lånebeloppet och ränta skall i enlighet med 18 § 1 st. förmånsrättslagen (1970:979) vid Bolagets likvidation, företagsrekonstruktion eller konkurs medföra rätt till betalning ur Bolagets tillgångar efter Bolagets icke efterställda förpliktelser och jämsides (pari passu) med andra efterställda förpliktelser som inte uttryckligen är efterställda detta lån.
10. Förvaltare
10.1. Enligt 3 kap. 7 § lag (1998:1479) om värdepapperscentraler kontoföring av finansiella instrument kan juridiska personer erhålla medgivande till att registreras som förvaltare. Sådan förvaltare skall betraktas som Fordringshavare vid tillämpningen av dessa Villkor.
11. Fordringshavarmöte
11.1. Bolaget äger, och skall efter skriftlig begäran från Fordringshavare som på dagen för begäran företräder minst 20 % av det vid var tid utestående lånebeloppet, kalla till Fordringshavarmöte. Kallelsen skall senast 20 Bankdagar före Fordringshavarmötet tillställas Fordringshavarna och meddelas i enlighet med avsnitt 13.
11.2. Kallelse till Fordringshavarmöte skall ange tidpunkt och plats för mötet samt innehålla en dagordning för mötet. Dagordningen skall ange de ärenden som skall behandlas vid mötet samt de huvudsakliga innehållet för varje framlagt förslag. Ärendena skall vara numrerade. Fordringshavarmöte får endast besluta i ärende som tagits upp i kallelsen. För det fall förtida anmälan krävs för att Fordringshavare skall äga rätt att delta på Fordringhavarmöte skall detta tydligt framgå av kallelsen samt anges hur sådan anmälan skall ske.

11.3. Fordringshavarmöte skall öppnas av den som Bolaget utser, varefter mötet skall utse ordförande och justeringsmän.

11.4. Vid Fordringshavarmöte äger, utöver Fordringshavare samt deras respektive ombud även styrelseledamöter, verkställande direktören och andra ledande befattningshavare i Bolaget samt Bolagets revisorer och juridiska rådgivare, endast sådana personer som Fordringshavarmötet bestämmer rätt att delta. Ombud skall förete behörigen utfärdad fullmakt som skall godkännas av ordföranden.

11.5. Bolaget skall tillse att det vid Fordringshavarmötet finns en utskrift av det av Euroclear förda avstämningsregistret för lånet per den femte Bankdagen före dagen för Fordringshavarmötet ("Avstämningsdagen för mötet"). Ordföranden skall upprätta en förteckning över närvarande röstberättigade Fordringshavare med uppgift om den andel av det per Avstämningsdagen för mötet utestående lånebeloppet varje Fordringshavare företräder ("röstlängden"). Endast Fordringshavare som finns upptagna i utskriften per Avstämningsdagen för mötet skall vara röstberättigade och skall upptas i röstlängden. Röstlängden skall godkännas av Fordringshavarmötet.

11.6. Vid Fordringshavarmötet skall föras protokoll, vari skall antecknas dag och ort för mötet, vilka som närvarat, vad som beslutats, hur omröstningen har utfallit och vilka beslut som fattats. Röstlängden skall nedtecknas i eller biläggas protokollet. Protokollet skall undertecknas av protokollföraren. Det skall justeras av ordföranden om denne inte fört protokollet samt av en eller två av Fordringshavarmötet utsedda justeringsmän. Protokollet skall färdigställas skyndsamt och hållas tillgängligt för Fordringshavare i Bolaget.

11.7. Beslut fattas genom omröstning vid mötet, varvid varje röstberättigad Fordringshavare skall ha en röst per innehavd Obligation om vardera Nominellt Belopp som sådan Fordringshavare innehar. En Fordringshavare som innehar mer än en Obligation måste rösta likadant för varje sådan Obligation.

11.8. Med undantag för avsnitt 11.9 (och för sådana ändringar som avses i avsnitt 14) och för sådana ändringar eller åsidosättande av Villkoren som är av teknisk art, som utgör en ändring av en uppenbar felskrivning eller som inte i materiellt hänseende väsentligt påverka Fordringhavarnas intressen, kräver varje ändring eller åsidosättande av Villkoren för Obligationerna samtycke av röstberättigade Fordringshavare representerande åtminstone 50 % av rösterna, baserat på det justerade Nominella Beloppet.

11.9. Följande frågor kräver samtycke av röstberättigade Fordringshavare representerande åtminstone 67 % av det justerade Nominella Beloppet ("Extraordinärt Beslut"):

a)

godkännande av överenskommelse med Bolaget eller annan om ändring av

Återbetalningsdagen, nedsättning av utestående lånebelopp samt ändring av

Ränteförfallodag eller annat räntevillkor;

b)

godkännande av gäldenärsbyte; eller

c)

godkännande av ändring av detta avsnitt 11.9.

11.10. Ändringar av Villkoren skall utan dröjsmål meddelas av Bolaget i enlighet med avsnitt 13 varvid sådant meddelande skall innehålla uppgift om från vilket datum ändringen träder i kraft. Ändringar av Villkoren skall utan dröjsmål även meddelas av Bolaget till Euroclear.
11.11. Vid tillämpningen av detta avsnitt 11 skall innehavare av förvaltarregistrerade Obligationer betraktas som Fordringshavare om innehavaren företer intyg från förvaltaren som utvisar att innehavaren per den femte Bankdagen före Fordringshavarmötet var innehavare av Obligationer och antalet av denne innehavda Obligationer.

11.12. Beslut som har vederbörligen fattats vid ett i behörig ordning sammankallat Fordringshavarmöte är bindande för samtliga Fordringshavare. Fordringshavare som biträtt av Fordringshavarmöte fattat beslut är i intet fall ansvarig för skada, kostnad eller förlust som beslutet kan komma att medföra för annan Fordringshavare.

11.13. Bolaget skall svara för samtliga kostnader i anledning av Fordringshavarmöte.

12. Preskription

12.1. Rätten till återbetalning av lånebeloppet preskriberas tio år efter förfallodagen. Rätten till betalning av ränta preskriberas tre år efter respektive förfallodag. De medel som avsatts för betalning med preskriberats tillfaller Bolaget. Om preskriptionsavbrott sker löper ny preskriptionstid om tio år i fråga om kapitalbelopp och tre år beträffande räntebelopp, i båda fallen räknat från den dag som framgår av preskriptionslagens (1981:130) bestämmelser om verkan av preskriptionsavbrott.

13. Meddelanden

13.1. Meddelanden rörande dessa Villkor skall sändas med post till varje Fordringshavares och annan rättighetshavares på konto i Bolagets avstämningsregister registrerade adress samt publiceras på Bolagets hemsida. För det fall Obligationerna är upptagna till handel på en reglerad marknad eller noterade på en handelsplattform skall meddelande även lämnas i enlighet med bestämmelserna om offentliggörande av information som är tillämpliga på sådan reglerad marknad eller handelsplattform.

13.2. Meddelanden avsända, publicerade och i förekommande fall offentliggjorda i enlighet med detta avsnitt 13 skall anses ha kommit mottagaren tillhanda senast tre Bankdagar efter avsändandet.

14. Ändringar av Villkor

14.1. Bolaget äger rätt att besluta om ändring av dessa Villkor i den mån lagstiftning, domstolsavgörande eller myndighetsbeslut så kräver eller om det i övrigt, enligt Bolagets bedömning, av praktiska skäl är ändamålsenligt eller nödvändigt och Fordringshavares rättigheter inte i något hänseende försämras. Sådan ändring av dessa Villkor skall omedelbart meddelas Fordringshavarna i enlighet med avsnitt 13.

15. Sekretess

15.1. Varken Bolaget eller Euroclear får obehörigen till tredje man lämna uppgift om Fordringshavare, varvid skall gälla att utlämnande av uppgifter upptagna i sådan utskrift som avses i avsnitt 11.5 är ett ses som behörigt.

15.2. Bolaget äger rätt att erhålla följande uppgifter från Euroclear om Fordringshavares konto i avstämningsregister:

a)

Fordringshavares namn, personnummer eller annat identifikationsnummer samt adress, och

b)

antal Obligationer.

16. Begränsning av Bolagets, Emissionsinstitutets och Euroclears ansvar

16.1. I fråga om de på Bolagets, Emissionsinstitutets eller Euroclear enligt dessa Villkor ankommande åtgärderna eller att ansvarighet inte kan göras gällande mot Bolaget, Emissionsinstitutet eller Euroclear för skada som beror av svenskt eller utländskt lagbud, svensk eller utländsk myndighetsåtgärd, krigshändelse, strejk, blockad, bojkott och lockout, detta gäller även om Bolaget vidtar eller är föremål för sådan konfliktåtgärd.

16.2. Varken Bolaget, Emissionsinstitutet eller Euroclear är skyldigt att i andra fall ersätta skada som uppkommer om Bolaget, Emissionsinstitutet respektive Euroclear varit normalt aktsamt. I intet fall ansvarar Bolaget, Emissionsinstitutet eller Euroclear för skada som består av indirekt förlust.

16.3. Föreligger hinder för Bolaget, Emissionsinstitutet respektive Euroclear att vidta åtgärd enligt dessa Villkor på grund av omständighet som anges i avsnitt 16.1, får åtgärden uppskjutas till dess hindret upphört.
17. Tillämplig lag och forum
17.1. Svensk lag gäller för detta obligationslån och därmed sammanhängande rättsfrågor. Tvist i anledning av dessa Villkor skall avgöras av allmän domstol med Stockholms tingsrätt som första instans eller sådan annan domstol som Bolaget skriftligen godkänner.
18. ISIN Kod
18.1. Obligationens ISIN Kod är: SE0011282839.
Vi bekräftar härmed att Villkoren enligt ovan är bindande för Bolaget Stockholm den________maj 2018
Johan Skålén, VD Tectona Capital AB (publ)


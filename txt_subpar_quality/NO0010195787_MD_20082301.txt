Til Obligasjonseierne i:

Oslo, 23. januar 2008

ISIN N0001019578.7 Sparebanken Bien ansvarlig obligasjonslån 2003/2013 med fast rente og innløsningsrett for låntager
ISIN N0001035872.4 FRN Sparebanken Bien åpent obligasjonslån 2007/2010

SPAREBANKEN BIEN: OMDANNING - DEBITORSKIFTE
Norsk Tillitsmann ASA er tillitsmann for de ovenfor nevnte obligasjonslån ("Lånene"), med Sparebanken Bien som låntager.
Med grunnlag i bestemmelser i finansieringsvirksomhetsloven og i samsvar med tillatelse gitt fra finansdepartementet i vedtak av 1. oktober 2007, ble Sparebanken Bien omdannet til aksjesparebank fra 1. januar 2008. Nytt navn er Sparebanken Bien AS, og aksjesparebanken vil ha organisasjonsnummer 991 853 995.
Vedtaket om omdanning til aksjesparebank er godkjent av departementet i overensstemmelse med finansieringsvirksomhetslovens § 2-19, 3. ledd bokstav b). Omdannelsen skjer etter finansieringsvirksomhetslovens § 2-19, 2. ledd og § 2- 20, 2. ledd som virksomhetsoverdragelse ved at aktiva og passiva i Sparebanken Bien i sin helhet overføres til aksjesparebanken.
Lånene vil derfor overføres til Sparebanken Bien AS. Etter § 2- 20, 2. ledd kan kreditorer etter de overførte forpliktelser ikke motsette seg omdannelsesvedtaket.
Sparebanken Bien vil videreføres som eierstiftelse under navnet Stiftelsen Sparebanken Bien, og vil eie samtlige aksjer i Sparebanken Bien AS.
Dersom det er spørsmål til dette eller det er behov for ytterligere informasjon, ta kontakt med banksjef i Sparebanken Bien AS Hans Eid Grøholt på telefon 02436, eller Linn Verås i Norsk Tillitsmann ASA på telefon 22 87 94 00.

Med vennlig hilsen NORSK TILLITSMANN ASA

Linn Verås

MAILING ADDRESS · P.O .B O X 1 4 7 0 VIKA, N-OI16 OSLO

L O C A T IO N · H AA K ON V II GATE I, OSLO, NORWAY

p ho11 e +47 22 87 94 00 fax

+47 22 87 94 10 ore.nr * no 963 342 624 M VA e-mail · m a i l G t r u s t e e , no


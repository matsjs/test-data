NORSK TILLITSMANN ASA www.trustee.no
This letter to the bondholders is issued in Norwegian only. For further information please contact Norsk Tillitsmann ASA.
Til obligasjonseierne i:
ISIN: NO 001041701.7 - FRN Estatia Resort Property AS åpent obligasjonslån 2008/2011 Call
Oslo, 16. november 2009
Orientering om situasjonen knyttet til videre betjening av obligasjonslånet.
Norsk Tillitsmann ASA er tillitsmann for ovennevnte obligasjonslån.
Det vises til melding til obligasjonseierne av 17. desember 2008 med opplysning om de vedtak som ble fattet på obligasjonseiermøtet samme dag, og som innebar en vesentlig endring av vilkårene knyttet til obligasjonslånet. I hovedsak omfattet vedtaket følgende elementer:
1) Obligasjonslånets hovedstol ble reduseres fra NOK 68 500 000,- til NOK 34 250 000,-. Hertil ble lagt 50 % av påløpte ikke betalte renter pr. 22. november 2008, slik at ny hovedstol utgjør samlet NOK 35 191 704,-.
2) Estatia Resort Kragerø AS ble akseptert som ny låntager (Utsteder), ved siden av eksisterende låntager Estatia Resort Property AS. Det var lagt opp til at Estatia Resort Property AS skulle fusjoneres inn i Estatia Resort Kragerø AS.
3) Obligasjonslånets løpetid ble forlenget med nærmere 5 år - slik at ny Forfallsdato ble 31.desember 2015.
4) Rentevilkårene ble justert slik at ny rentesats skulle utgjøre 3 måneders NIBOR med tillegg av 0,75 prosentpoeng. Av den løpende rente skulle NOK 500 000,- (med fradrag av løpende kostnader) betales kontant, den øvrige rente akkumuleres og tillegges lånets hovedstol med betaling på Forfallsdato.
5) Obligasjonseierne skulle motta samlet 7,5 % av aksjene i Estatia Resort Kragerø AS.
6) Eksisterende sikkerheter skulle beholdes, dog med unntak av konserngaranti fra Estatia Resort AS, samt at det skulle etableres ytterligere sikkerheter i alle vesentlige aktiva i konsernet, med prioritet etter øvrige långivere.
Som underlag for endringene ble det inngått en omfattende hovedavtale mellom alle finansielle kreditorer i Estatia-konsernet. Det vises for øvrig til innkallingen til obligasjonseiermøtet datert 10. desember 2008. Kopi av innkalling kan fås ved henvendelse til Norsk Tillitsmann ASA.

M A ILIN G A D D R ESS · P .O .B O X I4 7 O V IK A , N -O I l6 O SLO

LO CATIO N · H AAKON VII GATE I, OSLO, NORWAY

phone · +47 22 87 94 00 fax · +47 22 87 94 10 org.nr · no 963 342 624 MVA e-mail · mail@trustee.no

· NORSK TILLITSM ANN ASA
Refinansieringsplanen for Estatia-konsernet bygget på at selskapet som sådan ikke hadde noen mulighet til å betjene konsernets gjeld (all gjeld i konsernet var stort sett garantert av konsernspissen) og at de forskjellige långivere derfor, etter restruktureringen, skulle motta renter/avdrag på "pay as you earn"-basis fra det prosjektet som var finansiert med det aktuelle lån. Långiverne var videre av den oppfatning at man trolig vill få et bedre grunnlag for å gjenvinne sine fordringer helt eller delvis ved å fortsette driften basert på den driftorganisasjon som Estatia-konsernet hadde etablert, fremfor at hele konsernet ble tatt under konkursbehandling. For obligasjonslånet innebar refinansieringen at både debitoransvaret og sikkerhetene ble begrenset til hotell- og leilighetskomplekset i Kragerø.
Når det gjelder de forskjellige endringene i vilkårene for obligasjonslånet kan det opplyses at fusjonen mellom Estatia Resort Kragerø AS og Estatia Resort Property AS (jfr. pkt. 2) pr. i dag ennå ikke er gjennomført. Med hensyn på de aksjene i Estatia Resort Kragerø AS som skulle tilfalle obligasjonseierne (jfr. pkt. 4) mottok obligasjonseierne disse i januar 2009. Den årlige kontantutbetaling til obligasjonseierne (NOK 500 000,- med fradrag av kostnader, jfr. pkt. 3), var i utgangspunktet planlagt gjennomført ved ordinært terminforfall i november hvert år basert på innbetaling fra driften av hotellvirksomheten i Kragerø.
Etter de opplysninger som er fremlagt for oss har den løpende hotelldrift knyttet til Kragerøeiendommen vært svært vanskelig i 2009. De løpende resultater viser et betydelig driftsunderskudd (før noen betjening av finanskostnader). Det er følgelig ikke generert tilstrekkelig likviditet til å betjene noen av anlegget finanskreditorer, og det vil følgelig heller ikke bli overført midler for betjening av obligasjonslånet. Dette medfører at den utbetaling til obligasjonseierne som var planlagt pr. 22. november 2009 ikke kan gjennomføres.
Den finansielle situasjonen i Estatia Resort Kragerø AS er - til tross for refinansieringsavtalen inngått i desember 2008 - svært anstrengt, og muligheten for videre drift av selskapet er usikker. Den manglende innbetaling til obligasjonseierne representerer et brudd på vilkårene for refinansieringsavtalen, og obligasjonslånet er i mislighold - også i forhold til de justerte vilkår i henhold til refinansieringsavtalen. Det vurderes løpende om obligasjonslånet med utgangspunkt det oppståtte mislighold skal sies opp til full innfrielse. Låntager vil trolig ikke ha noen mulighet til å imøtekomme et slikt krav, og en oppsigelse vil således kunne medføre opphør i den eksisterende virksomhet i Kragerø og føre til at långiverne må søke dekning ved realisasjon av de etablerte sikkerheter. I hvilken grad obligasjonslånet vil oppnå dekning ved en slik realisasjon er meget usikkert.
Norsk Tillitsmann ASA vil følge utviklingen i selskapet og søke å holde obligasjonseierne oppdatert om saken i størst mulig grad, herunder vil det bli vurdert på et egnet tidspunkt å innkalle obligasjonseierne til et orienteringsmøte.
Med vennlig hilsen pr.pr. NORSK TILLITSMANN ASA
--& Hans Bernhard Lind
2


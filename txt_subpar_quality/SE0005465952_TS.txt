Villkor för förlagslån (2013/2017)

1. Definitioner I dessa villkor skall följande benämningar ha den innebörd som anges nedan:
"Bankdag" Dag som inte är lördag, söndag eller annan allmän helgdag eller som beträffande betalning av skuldebrev inte är likställd med allmän helgdag i Sverige;
"Bolaget" American Residential Fastigheter AB (publ) (556923-6523)
"Emissionsinstitut" Eminova Fondkommission AB (556889-7887)
"Förlagslån" Ensidig skuldförbindelse avsedd för allmän omsättning och som utgivits av Bolaget enligt dessa villkor;
"Fordringshavare" Den som är registrerad på avstämningskonto enligt lagen (1998:1479) om kontoföring av finansiella instrument som innehavare av Förlagslån;
"Kontoförande Institut" Bank eller annan som har medgivits rätt att vara kontoförande institut enligt lagen (1998:1479) om kontoföring av finansiella instrument; och
"Euroclear" Euroclear Sweden AB (556112-8074)
"ISIN-kod" SE0005465952
2. Lånebelopp, ränta, registrering, förfallodag och betalningsförbindelse
Lånebeloppet uppgår till nominellt högst 10 000 000 kronor. Förlagslånets nominella belopp skall uppgå till 4 000 kronor eller multiplar därav (högst 2 500 st). Räntan på lånet ska betalas ut halvårsvis. Förlagslånet löper med en årlig räntesats om sju (7) procent från den 30 december 2013 till och med den 30 december 2017. Ränta för ränteperiod som inte uppgår till ett helt år skall beräknas på faktiska antalet dagar i ränteperioden dividerat med 360, således görs beräkningen på exakt antal dagar/360
Datum för utbetalning är:
30 juni 2014 30 december 2014 30 juni 2015 30 december 2015 30 juni 2016 30 december 2016 30 juni 2017 30 december 2017
Lånet skall registreras av Euroclear i ett avstämningsregister enligt lagen (1998:1479) om kontoföring av finansiella instrument i följd varav inga fysiska vär-

depapper kommer att utges. Förlagslånen registreras för Fordringshavares räkning på konto i Bolagets avstämningsregister. Registreringar avseende lån som följd av åtgärd enligt dessa villkor skall ombesörjas av Bolaget eller av Bolaget utsett Kontoförande Institut. Den som på grund av uppdrag, pantsättning, bestämmelserna i föräldrabalken, villkor i testamente eller gåvobrev eller eljest förvärvat rätt att ta emot betalning under ett Förlagslån skall låta registrera sin rätt till betalning hos Euroclear. Bolaget ikläder sig betalningsskyldighet för detta lån och utfäster sig att verkställa betalningen i enlighet med dessa villkor. Räntan och lånebeloppet utbetalas av Euroclear till den som på femte Bankdagen före respektive förfallodag eller på den Bankdag närmare förfallodagen som generellt kan komma att tillämpas på den svenska värdepappersmarknaden (avstämningsdagen för betalning) är antecknad på konto i Bolagets avstämningsregister som Fordringshavare eller såsom i annat fall berättigad att uppbära ränta och lånebelopp. Har Fordringshavare, eller den som är antecknad på konto i Bolagets avstämningsregister såsom i annat fall berättigad att uppbära ränta och lånebelopp, genom Kontoförande institut låtit registrera att räntan och lånebeloppet ska sättas in på visst bankkonto, sker insättning genom Euroclears försorg på förfallodagen. I annat fall översänder Euroclear räntan eller lånebeloppet sistnämnda dag till vederbörande under dennes hos Euroclear på avstämningsdagen registrerade adress. Infaller förfallodag på dag som inte är Bankdag sätts räntan eller lånebeloppet in eller översänds först på därefter närmast följande Bankdag.
Skulle Euroclear på grund av dröjsmål från Bolagets sida eller på grund av annat hinder inte kunna utbetala ränta eller lånebelopp i angiven ordning, utbetalas räntan eller lånebeloppet av Euroclear så snart hindret upphört till den, som på avstämningsdagen för betalning var registrerad såsom Fordringshavare eller antecknad som berättigad att uppbära ränta och lånebelopp.
Ränta gottgörs endast till och med förfallodagen, även om denna skulle infalla på dag som inte är Bankdag och även om erläggande av förfallet belopp fördröjs av sådant hinder som avses i punkt 5, 9 och 11. För den händelse Bolaget skulle underlåta att i rätt tid tillhandahålla Euroclear medel till betalning av räntebelopp eller lånebelopp på förfallodag, trots att sådant hinder som avses i punkt 5, 9 och 11 inte föreligger, ska emellertid ränta på förfallet räntebelopp eller lånebelopp utgå efter den räntesats som anges i denna punkt 1 från förfallodagen till och med den Bankdag under vilken medel senast kl. 10.00 tillhandahållits Euroclear.

American Residential Fastigheter AB

41

3. Rätt till betalning
Förlagslånen skall i händelse av att Bolaget träder i likvidation, blir föremål för företagsrekonstruktion eller begärs i konkurs medföra rätt till betalning ur Bolagets tillgångar efter Bolagets icke efterställda förpliktelser och jämsides (pari passu) med andra efterställda förpliktelser som inte uttryckligen är efterställda detta lån. Bolaget förbinder sig att så länge någon Fordringshavare innehar Förlagslån enligt dessa villkor inte ikläda sig efterställda förpliktelser som i händelse av Bolagets likvidation eller konkurs medför rätt till betalning ur Bolagets tillgångar före detta Förlagslån.
4. Återbetalning av lånet
Lånet löper från den 30 december 2013 och förfaller till betalning den 30 december 2017 eller den tidigare dag som kan följa av bestämmelserna om uppsägning i punkt fem (5) nedan. Lånebelopp utbetalas av Euroclear till den som på femte Bankdagen före förfallodagen, eller på den Bankdag närmare förfallodagen som generellt kan komma att tillämpas på den svenska värdepappersmarknaden (avstämningsdag för betalning), är antecknad på konto i Bolagets avstämningsregister som Fordringshavare eller såsom i annat fall berättigad att uppbära lånebelopp. Har Fordringshavare, eller den som är antecknad på konto i Bolagets avstämningsregister såsom i annat fall berättigad att uppbära lånebelopp, genom Kontoförande
Institut låtit registrera att lånebeloppet skall insättas på visst bankkonto, sker insättning genom Euroclears försorg på förfallodagen. I annat fall översänder Euroclear lånebeloppet på förfallodagen till vederbörande under dennes hos Euroclear på avstämningsdagen registrerad adress. Infaller förfallodagen på dag som inte är Bankdag insättes respektive översänds beloppet först närmast följande Bankdag. Skulle Euroclear på grund av dröjsmål från Bolagets sida eller på grund av annat hinder inte kunna utbetala lånebelopp enligt ovan, utbetalas lånebeloppet av Euroclear så snart hindret upphört till den som på avstämningsdagen för betalning var registrerad såsom Fordringshavare eller antecknad som berättigad att uppbära lånebelopp. Visar det sig att den som tillställts belopp enligt vad ovan sagts saknade rätt att mottaga detta, skall Bolaget och Euroclear likväl anses ha fullgjort sina ifrågavarande skyldigheter. Detta gäller dock inte om Bolaget respektive Euroclear hade kännedom om att beloppet kom i orätta händer eller åsidosatt den aktsamhet som efter omständigheterna skäligen bort iakttas.
5. Förtida inlösen
Bolaget äger från och med den 1 juli 2015 rätt att i förtidsinlösa samtliga Förlagslån till nominellt belopp. Vid förtida inlösen äger Fordringshavarna rätt till ränta för till och med närmsta årsskifte.. Det vill säga att avräkning görs avseende räntan vid förtida vid närmaste årsskifte från det datumet då Bolaget meddelat att delar av lånet eller i sin helhet skall förtidsinlösas , ränta

är beräknad enligt punkt två (2) ovan fram till utbetalningsdag. Bolaget skall meddela Fordringshavare att det avser lösa lånet senast 3 veckor innan inlösen sker. Utbetalning av lånets nominella belopp sker enligt punkt fem (5) av dessa villkor.
6. Preskription Rätten till betalning av lånebeloppet samt utebliven ränta preskriberas tio år efter förfallodagen. De medel som avsatts för betalning för fordran som därmed preskriberats tillfaller Bolaget.
7. Förvaltare Enligt 3 kap 7 § lagen (1998:1479) om kontoföring av finansiella instrument kan juridiska personer er hålla medgivande till att registreras som förvaltare. Sådan förvaltare skall betraktas som Fordringshavare vid tillämpning av dessa villkor.
8. Meddelanden Meddelanden rörande lånet skall tillställas varje Fordringshavare och andra rättighetsinnehavare som är antecknad på avstämningskonto, under dennes hos Euroclear registrerade adress. Meddelanden tillställda enligt denna punkt (9) skall anses ha kommit till Fordringshavares och andra rättighetshavares kännedom senast fem Bankdagar efter att de avsänts.
Meddelanden skall lämnas till en etablerad nyhetsbyrå. Meddelanden rörande lånet som skall lämnas av Bolaget till Fordringshavare eller av Fordringshavare till Bolaget enligt dessa villkor skall ske skriftligen via brev eller fax.
Brev skall anses ha kommit mottagaren tillhanda den femte Bankdagen efter att de avlämnats för postbefordran och fax skall anses ha kommit mottagaren tillhanda när ett kvitto som bekräftar lyckad sändning har erhållits av avsändaren efter sändningens slut. Fax som avsänts efter klockan 17.00 skall anses ha framkommit nästföljande Bankdag.
9. Ändring av lånevillkor Bolaget äger rätt att besluta om ändring av dessa villkor i den mån lagstiftning, domstolsavgörande eller myndighetsbeslut så kräver eller om det i övrigt enligt Bolagets bedömning av praktiska skäl är ändamålsenligt eller nödvändigt och Fordringshavares rättigheter inte i något väsentligt hänseende försämras.
10. Sekretess Bolaget och Euroclear får inte utan tillstånd lämna uppgift till utomstående om Fordringshavare. Bolaget har rätt till insyn i det av Euroclear förda avstämningsregistret, vari framgår vem som är registrerad Fordringshavare. Bolaget förbehåller sig rätt till insyn i den av Euroclear förda skuldboken.

American Residential Fastigheter AB

42

11. Begränsning av ansvar
I fråga om de på Bolaget, Kontoförande Institut och/ eller Euroclear ankommande åtgärderna gäller att ansvarighet inte kan göras gällande för skada, som beror av svenskt eller utländskt lagbud, svensk eller utländsk myndighets åtgärd, krigshändelse, strejk, blockad, bojkott, lockout eller annan liknande omständighet. Förbehållet i fråga om strejk, blockad, bojkott och lockout gäller även om Bolaget, Kontoförande Institut och/eller Euroclear själv vidtar eller är föremål för sådan konfliktåtgärd.
Vad ovan sagts gäller i den mån inte annat följer av lagen om kontoföring av finansiella instrument (1998:1479). Bolaget, Kontoförande Institut och/eller Euroclear är inte heller skyldig att i andra fall ersätta skada som uppkommer om Bolaget, Kontoförande Institut och/eller Euroclear varit normalt aktsam. Bolaget, Kontoförande Institut och/eller Euroclear är i

intet fall ansvarig för indirekt skada. Föreligger hinder för Bolaget, Kontoförande Institut och/eller Euroclear att verkställa betalning eller att vidta annan åtgärd på grund av omständighet som anges i första stycket, får åtgärden uppskjutas till dess hindret har upphört.
12. Tillämplig lag och forum
Svensk lag gäller för dessa villkor och därmed sammanhängande rättsfrågor. Tvist angående giltighet, tolkning eller tillämpning av dessa villkor skall, liksom andra tvister härrörande ur rättsförhållanden p g a densamma, avgöras genom Stockholms Handelskammares Skiljedomsinstituts regler för förenklat skiljeförfarande. Skiljeförfarandet skall äga rum i Stockholm och språket i förfarandet skall vara svenska.

Adresser och rådgivare
American Residential Fastigheter AB (publ) Drottninggatan 36, 4 tr 411 14 Göteborg Tel 0701-820006 www.amrefa.se info@amrefa.se
Eminova Fondkommission AB Nybrogatan 59 114 40 Stockholm Tel 08-684 211 00 www.eminova.se info@eminova.se

American Residential Fastigheter AB

43


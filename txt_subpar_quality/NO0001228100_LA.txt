VNR 122.810-0
LÅNEKONTRAKT
vedr ørende
H E L G E L A N D K R A F T L A G A/L 9,95% Obligasjonslån 1991/2016
med regulerbar rente og innløsningsrett ved rentereguleringsdatoene (kommunal garanti) NOK 200.000.000

Avtalen er inngått den 4. desember 1991
mellom
Helgeland Kraftlag (Låntaker)
og
SPN fonds a.s (som tillitsmann og tilrettelegger)
1.0 Låneopptak, formål og børsnotering
1.1 Låntaker har besluttet å oppta et obligasjonslån, NOK 200.000.000, heretter kalt Lånet.
Lånets offisielle navn: 9,95% Helgeland Kraftlag 1991/2016, ISIN NO 000 122.810-0.
Obligasjonsandelene er hver pålydende NOK 10.000 og er sideordnede og likestilte.
Lånet vil løpe fra og med 12. desember 1991 til 12. desember 2016.
1.2 Formålet med låneopptaket er sluttfinansiering av Fagervollan Kraftverk, og investeringer i overførings linjer og fordelingsnett.
1.3 Lånet legges ut til offentlig tegning 9. desember 1991 og vil bli søkt tatt opp til notering på Oslo Børs.
Lånet skal registreres i Verdipapirsentralen (VPS).
1.4 Lånet er garantert fulltegnet av et garantikonsortium. Konsortiets deltakere fremgår av tegningsinnbydelsen.
2.0 Tillitsmannens funksjoner og oppgaver
2.1 Tillitsmannen skal i henhold til denne avtale og offentlige bestemmelser utøve følgende hovedfunksjoner:
- ivareta obligasjonseiernes interesser og rettigheter over for låntaker, herunder påse at låntaker overholder sine

2
forpliktelser etter denne avtale punkt 10.0, - forvalte Lånets sikkerhet, - utøve nødvendig skjønn ved gjennomføring av de oppgaver
tillitsmannen er tillagt etter avtalen, - formidle nødvendig informasjon til obligasjonseierne, - kontrollere rettidig og korrekt nedbetaling av Lånet og - informere Oslo Børs om forhold som har vesentlig betydning
for kursnoteringen.
3.0 Utbetaling av Lånet
3.1 Utbetaling av Lånet foretas av tillitsmannen på betingelse av at denne har godkjent følgende dokumenter, som skal være mottatt fra Låntaker minst 3 - tre - bankdager *) før utbetalingsdato, jfr. punkt 3.3:
(a) styrebeslutning (er) eller fullmakt fra styret om opp tak av Lånet,
(b) låntakers vedtekter og firmaattest, (c) nødvendige godkjennelser og tillatelser fra offentlig
myndighet i forbindelse med låneopptaket, (d) sikkerhetsdokumentene, som omhandles i punkt 6.0, (e) bekreftelse fra forsikringsselskap om utstedelse av
forsikringspolise som dekker obligasjonseiernes interesse i pantobjektet.
*) Med bankdag menes i denne avtale enhver ordinær åpningsdag for banker i Norge.
3.2 Tillitsmannen kan utsette fristen for innlevering av ett eller flere av ovennevnte dokumenter på de betingelser tillitsmannen finner nødvendig.
3.3 Lånet, pålydende NOK 200.000.000, stilles til disposisjon for låntaker av SPN fonds a.s den 12. desember 1991 til pari kurs, med fradrag av avtalte provisjoner.
4.0 Erklæring fra låntaker - opplysningsplikt
4.1 Låntaker innestår for at:
(a) all informasjon i prospekt og tegningsinnbydelse utgitt i forbindelse med Lånet er riktig og presis, og at ingen opplysninger som er av betydning for låntakers evne til å oppfylle sine forpliktelser i forbindelse med Lånet er holdt tilbake,
(b) alle godkjennelser og tillatelser fra offentlig myndig het og låntakers styrende organer om låneopptaket foreligger,
(c) låntaker ikke er kjent med at noe selskap, noen privat person eller offentlig myndighet har reist eller har til hensikt å reise eller igangsette noen sak eller gransking mot ham som på en måte kan gjøre det svært vanskelig for ham å oppfylle sine forpliktelser etter

3
denne avtale.
4.2 Låntaker skal holde tillitsmannen skadesløs for ethvert tap og enhver utgift som er en følge av at tillitsmannen har innrettet seg etter låntakers erklæring i henhold til 4.1 ovenfor.
5.0 Registrering i Verdipapirsentralen (VPS)
5.1 Lånet er registreringspliktig i Verdipapirsentralen (VPS) i henhold til lov av 14. juni 1985 nr. 62 § 1-2. Sparebanken NOR vil registrere Lånet i VPS og forøvrig opptre som Kontofører utsteder (KU) for låntaker.
5.2 Sparebanken NOR skal som KU opprette og ivareta føringen av egen utstederkonto i henhold til lov om VPS § 4-8, jfr. §§ 3-1 og 3-3, med de virkninger, rettigheter og plikter, samt ansvar, som følger av VPS-loven med forskrifter, lov givningen forøvrig og denne avtale.
5.3 Låntaker skal ved enhver endring av Lånets verdipapiropplysninger gi tillitsmannen melding om dette. Tillitsmannen skal snarest mulig foreta nødvendig registrering, endring eller sletting av opplysningene i VPS. Det samme gjelder ved beslutninger om innfrielse, innløsning (PUT/CALL), oppsigelse, mislighold, heving m.m. i den utstrekning slike beslutninger skal registreres i VPS eller på annen måte får betydning for VPS-registrene.
5.4 Sparebanken NORs utgifter knyttet til KU-funksjonen og andre omkostninger som følge av at Lånet iht. VPS-loven skal registreres i VPS, dekkes av låntaker.
6.0 Sikkerheter
6.1 Pantobjektet/garantierklæring
Samtlige ikke innfridde obligasjoner med renter, rentesrenter og omkostninger av enhver art, er sikret ved pantobligasjon stor NOK 200.000.000 med 1. prioritets pant i Fagervollan Kraftverk, gnr. 180, bnr. 4, i Rana kommune.
Ved motstrid mellom bestemmelser i sikkerhetsdokumentene og denne avtale, går avtalens bestemmelser foran.
Samtlige ikke innfridde obligasjoner med renter, rentesrenter og omkostninger av enhver art, er i tillegg sikret i henhold til garantierklæring avgitt av eierkommunene som proratarisk garanti ved simpel kausjon etter følgende fordeling:
Alstahaug 9,1%, Brønnøy 8,6%, Dønna 4,5%, Grane 2,5%, Hattfjelldal 2,5%, Hemnes 7,2%, Herøy 3,9% Leirfjord 3,3%, Nesna 4,7%, Rana 27,6%, Sømna 3,3%, Vefsn 18,6%, Vega 2,9%

4
og Vevelstad 1,3%.
Garantien er gitt ved simpelt forløfte.
6.2 Ovennevnte pantobligasjon skal lyde på tillitsmannen. Tillitsmannen kan etter beslutning på obligasjonseiermøte, jfr. punkt 14.0, transportere pantobligasjonen.
6.3 Dersom avtroppende tillitsmann, se punkt 15.0, er forhindret fra å gi pantobligasjonen transportpåtegning til etter følgeren eller ikke er villig til å gjøre dette, skal en notarialbekreftet utskrift av protokollen fra det obligasjonseiermøte hvor ny tillitsmann lovlig ble valgt, påtegnes pantobligasjonen og tinglyses. Påtegningen får virkning som legitimasjon for den nye tillitsmannen til å utøve de rettigheter og plikter som tillitsmannen har i henhold til denne avtale.
6.4 Så lenge låntakers forpliktelser etter denne avtale ikke er misligholdt, er låntaker i forhold til tillitsmannen berettiget til når som helst å kreve at det av pantobligasjonen nedkvitteres det beløp det til enhver tid er innfridd obligasjoner for.
7.0 Renter
7.1 Lånet forrentes fra utbetalingsdato, se punkt 3.3 med 9,95% p.a. Renten skal erlegges etterskuddsvis i halvårlige terminer, første gang 12. juni 1992, siste gang 12. desember 2016.
7.2 Renten er regulerbar første gang 12. desember 1994. I henhold til tegningsinnbydelsen skal det fastsettes ny rentesats og renteperiode, 30 - tredve - bankdager før utløpet av inneværende renteperiode (rentereguleringsdato).
8.0 Ordinær betaling av avdrag og førtidig innløsning
8.1 Lånet er avdragsfritt i 5 år og tilbakebetales deretter over 20 år med like store halvårlige avdrag, å NOK 5.000.000, kun ved loddtrekning til pari kurs. Første avdrag forfaller 12. juni 1997. Siste avdrag forfaller 12. desember 2016.
Ovennevnte avdragsbeløp vil kunne bli forholdsmessig endret i henhold til i hvilken grad obligasjonseierne og låntaker benytter sin rett til å innløse obligasjoner til pari kurs.
8.2 Uttrekninger foretas av Verdipapirsentralen senest 1 måned før forfall av renter og/eller avdrag (termindato). Nærmere opplysninger om forfalte renter/avdrag og uttrukne obligasjoner vil bli gitt obligasjonseierne fra Verdipapir sentralen. Samlet beløp stilles til disposisjon for obligasjonseierne på termindato, eventuelt første bankdag etter termindato dersom denne faller på lørdag/søndag/

5
helligdag.
8.3 Obligasjonseierne har ved hver rentereguleringsdato, se punkt 7.2, rett til å få innløst obligasjonene til pari kurs. Krav om slik innløsning må skje skriftlig og være mottatt av den enkelte obligasjonseiers Kontofører investor (KI) senest 15 - femten - bankdager før den aktuelle rente reguleringsdato .
Likeledes kan låntaker på hver rentereguleringsdato innfri Lånet til pari kurs. Ønsker låntaker dette, skal obligasjonseierne meddeles dette skriftlig fra Verdipapirsentralen minst 30 - tredve - bankdager før den aktuelle rentereguleringsdato.
Låntaker kan også helt eller delvis innløse lånet til pari kurs innen 5 bankdager etter at fristen for obligasjonseiers innløsningsrett er gått ut.
9.0 Dekning av terminbeløp - forsinket betaling
9.1 Låntaker skal 1 - en - bankdag før termindato stille terminbeløpet til disposisjon på konto 8200.94.59266 for dekning av aktuell rente- og/eller avdragstermin. Valutering skjer på termindato.
9.2 Såfremt rente- og/eller avdragstermin ikke betales til rett tid i henhold til punkt 9.1, svares fra forfall en morarente på 18% p.a. Morarenten går til dekning av tapte renteinn tekter og fordeles på obligasjonseierne. Eventuelt ytterligere kostnader som følge av forsinkelsen dekkes av låntaker.
10.0 Låntakers forpliktelser i lånets løpetid
10.1 I Lånets løpetid forplikter låntaker seg til:
(a) straks å varsle tillitsmannen om ethvert mislighold av avtalen i henhold til punkt 12.0, og om ethvert forhold låntaker forstår eller bør forstå vil kunne føre til mislighold,
(b) uoppfordret å oversende til tillitsmannen års- og delårsrapporter straks de foreligger,
(c) å sørge for at pantobjektet er fullverdiforsikriet på en tilfredsstillende måte, med mindre annet er avtalt med tillitsmannen,
(d) å besørge forsvarlig vedlikehold av pantobjektet, (e) ikke uten tillitsmannens samtykke å oppta andre lån som
kan vanskeliggjøre nedbetalingen av Lånet og/eller svekke Lånets sikkerhet, (f) å skaffe tilveie de dokumenter og den informasjon som er nødvendig for å beholde børsnoteringen av Lånet.

6
10.2 Av hensyn til tillitsmannens tilsyn med vilkårene punkt 10.1 litra c) - e), skal låntaker minst 1 - en - gang i året oversende en revisorbekreftelse på at vilkårene er over holdt.
11.0 Disposisjoner over pantobjektet
11.1 Uten skriftlig forhåndssamtykke fra tillitsmannen eller beslutning truffet i obligasjonseiermøte, er låntaker uberettiget til å selge hele eller deler av pantobjektet, sålenge Lånet ikke er innfridd.
11.2 Så fremt Lånet ikke er misligholdt og tillitsmannen forøvrig finner det forsvarlig av hensyn til sikker heten for Lånet, kan tillitsmannen etter skriftlig anmodning fra låntaker gi samtykke til:
(a) salg av hele eller deler av pantobjektet, (b) frafall av panterett for deler av pantobjektet,
som måtte bli gjenstand for ekspropriasjon, (c) frafall av panterett for hele eller deler av pant
objektet som av låntaker selges, eller på annen måte overdras til andre, (d) at låntaker etablerer andre rettigheter som legger begrensninger på disposisjonsfriheten over objektet.
11.3 Til ethvert slikt samtykke som angitt i punkt 11.2, kan tillitsmannen knytte de betingelser som han finner passende for å ivareta sikkerheten for Lånet.
Herunder kan tillitsmannen gjøre sitt samtykke betinget av at hele eller deler av ethvert beløp som tilflyter låntaker som følge av transaksjoner angitt i punkt 11.2, kan pant settes til tillitsmannen som sikkerhet for Lånet, og slik at eventuelle utbetalinger til låntaker kun kan skje når tillitsmannen finner dette forsvarlig av hensyn til sikker heten for Lånet.
11.4 Tillitsmannen står fritt til å forelegge for obligasjons eiermøte, jfr. punkt 14.0, ethvert spørsmål etter punktene 11.2 og 11.3.
12.0 Mislighold
12.1 På vegne av obligasjonseierne kan tillitsmannen erklære Lånet for misligholdt dersom:
(a) låntaker på termindato ikke har betalt forfalte renter og/eller avdrag etter avtalens punkt 9.1,
(b) låntaker ikke har betalt påløpte og forfalte omkost ninger etter avtalen, innen fem - 5 - bankdager etter påkrav,

7
(c) låntaker bryter eller unnlater å oppfylle noen av sine øvrige forpliktelser etter avtalen, eller ikke innen en av tillitsmannen fastsatt frist, har rettet forhold som er i strid med avtalen,
(d) låntaker tas under konkursbehandling, innleder gjeldseller akkordforhandlinger av noe slag, ikke overholder sine løpende forpliktelser etter hvert som de forfaller eller erkjenner å være insolvent, eller en vesentlig del av låntakers aktiva er gjenstand for arrest, utlegg, ekspropriasjon eller beslag,
(e) låntaker har gitt tillitsmannen feilaktige eller mangel fulle opplysninger som har eller kan få betydning for låntakers forpliktelser etter avtalen og evnen til å oppfylle disse,
(f) låntaker innstiller eller truer med å innstille sin forretningsvirksomhet eller uten forhåndssamtykke fra tillitsmannen overdrar eller truer med å overdra en vesentlig del av sin forretningsvirksomhet og/eller aktiva,
(g) låntaker i vesentlig grad endrer sin virksomhet/ forretningskonsept uten forhåndssamtykke fra tillitsmannen,
(h) en situasjon oppstår som etter tillitsmannens vurdering, også etter konsultasjon med låntaker, gir tillitsmannen rimelig grunn til å anta at låntaker ikke vil kunne opp fylle sine forpliktelser etter avtalen.
12.2 Dersom ett eller flere av de i punkt 12.1 nevnte tilfeller inntreffer, kan tillitsmannen, for å ivareta obligasjonseiernes interesser, erklære hele Lånet med renter og om kostninger forfalt til betaling. Tillitsmannen kan ta et hvert skritt som den måtte finne påkrevet, for inndrivelse av Lånet.
12.3 Dersom ett eller flere av de i punkt 12.1 nevnte tilfeller inntreffer, skal tillitsmannen erklære Lånet for misligholdt og forfalt til betaling dersom:
(a) tillitsmannen får skriftlig oppfordring om dette fra obligasjonseiere som representerer minst 1/5 av Lånet, eller
(b) obligasjonseiermøtet har besluttet dette i overens stemmelse med avtalens bestemmelser om slike møter, jfr. punkt 14.0.
I begge tilfeller plikter tillitsmannen også å ta ethvert nødvendig skritt for inndrivelse av Lånet, og til å søke dekning i pantobjektet. Tillitsmannen kan i tilfelle kreve tilfredsstillende sikkerhet for de utgifter som derved måtte påløpe.
12.4 Dersom tillitsmannen etter vilkårene i punkt 12.2 eller punkt 12.3 erklærer Lånet for misligholdt, skal tillits mannen gi låntaker rekommandert melding om dette.

8
12.5 Den enkelte obligasjonseier kan ikke på egen hånd søke dekning for sin(e) obligasjon(er) direkte hos låntaker.
13.0 Dekning av utgifter og offentlige avgifter
13.1 Låntaker skal betale tillitsmannen en årlig tillitsmannsog kontoføreravgift etter generell avtale.
13.2 Utover tillitsmannsavgiften plikter låntaker ved påkrav å dekke ekstraordinære kostnader og andre utgifter som tillitsmannenen måtte ha i forbindelse med Lånet.
13.3 Alle utgifter i forbindelse med notering av Lånet på Oslo Børs, samt registrering og administrasjon av Lånet i VPS, dekkes av låntaker.
13.4 Eventuelle dokumentavgifter eller andre offentlige avgifter knyttet til Lånet, som er eller vil bli fastsatt av norsk myndighet, bæres av låntaker. Eventuelle offentlige avgifter og skatter på annen-hånds-omsetning av obligasjoner bæres av obligasjonseierne, med mindre annet er bestemt i lov eller forskrift.
14.0 Obligasjonseiermøte
14.1 For å ivareta obligasjonseiernes interesser skal det av holdes obligasjonseiermøte når:
(a) tillitsmannen finner det påkrevet eller (b) det skriftlig begjæres av obligasjonseiere som represen
terer minst 1/10 av gjenstående lån, og de i begjæringen oppgir de saker som ønskes behandlet på møte.
Har tillitsmannen ikke etterkommet en gyldig begjæring om å innkalle til møte innen 10 - ti - bankdager etter at han har mottatt begjæringen, er vedkommende obligasjonseier(e) berettiget til selv å innkalle til møte til behandling av de i innkallelsen oppgitte saker.
14.2 Obligasjonseiermøte skal etter innkallelse holdes i tillits mannens lokaler eller lokaler anvist av tillitsmannen.
Innkallelsen skal skje med minst 10 - ti - bankdagers varsel gjennom melding fra VPS og eventuelt ved kunngjøring i Norsk lysingsblad. Innkallelsen skal spesielt angi de saker som skal behandles. Saksdokumentene fås ved henvendelse til tillitsmannen. Møtet kan kun fatte beslutninger om saker som er nevnt i innkallelsen.
Møtet ledes av en obligasjonseier eller en representant for eierne, valgt på obligasjonseiermøtet. Det skal føres møte protokoll. Det skal i protokollen angis hvilke obligasjons eiere som møter - personlig eller ved fullmakt - og hvor mange stemmer hver avgir. Videre skal protokollen inneholde

9
de beslutninger som fattes på møtet. Protokollen skal underskrives av møtelederen og to obligasjonseiere, som velges av møtedeltakerne. Protokollen skal oppbevares av tillitsmannen.
14.3 På obligasjonseiermøte har hver obligasjonseier en stemme for hver obligasjon han eier. Som legitimasjon for eierfor holdet og dermed for stemmeretten, skal obligasjonseieren medbringe til møtet en bekreftet utskrift om eierforholdet fra Verdipapirsentralen utstedt av obligasjonseiernes konto fører. Utskriften må være utstedt og bekreftet etter møteinnkallelsens påførte dato. Utskriften fremlegges for møtelederen. Obligasjonseiermøtet avgjør i tvilstilfelle hvilke obligasjonseiere som kan stemme og hvilke stemmetall den enkelte har.
14.4 Beslutninger på obligasjonseiermøte fattes med simpelt fler tall av de avgitte stemmer, under forutsetning av at obligasjonseiere med obligasjoner tilsvarende 50% av gjen stående lån er representert på møtet. Er et mindre beløp representert, dog over 20%, kan det ikke fattes gyldig beslutning med mindre enn 2/3 av de fremmøttes avgitte stemmer.
Er under 20% av gjenstående lån representert kan det ikke fattes gyldig beslutning på det første obligasjonseiermøte saken behandles. Etter ny møteinnkalling og annen gangs be handling av saken i nytt møte, kan det fattes gyldig beslut ning etter avstemmingsreglene ovenfor, også i de tilfeller hvor mindre enn 20% av gjenstående lån er representert.
I følgende saker kreves for gyldig beslutning enten at minst 2/3 av de på møtet avgitte stemmer er for beslutningen, eller at obligasjonseiere som representerer minst 50% av gjenstående lån, har stemt for beslutningen:
(a) forslag om oppsigelse av tillitsmannen og om beskikkelse av ny,
(b) forhold som etter tillitsmannens vurdering medfører vesentlige endringer for Lånets sikkerhet,
(c) godkjennelse av debitorskifte, også som følge av fusjon, selskapsovertagelse e.l,
(d) forslag om endring i avtalens bestemmelser vedrørende obligasjonseiernes rettigheter overfor låntaker, her under også endring av forfallsterminer, rentesatser etc.
I alle saker, hvor det ikke er enstemmighet, skal det stemmes skriftlig og stemmetallene tilføres protokollen. I tilfelle av stemmelikhet, er møtelederens stemme avgjørende.
14.5 Forsåvidt angår valg av ny tillitsmann etter punkt 15.0, skal det - hvis det på første møte ikke er oppnådd det nød vendige flertall for valg av ny tillitsmann - snarest mulig innkalles til nytt møte, hvor valget skjer med simpelt flertall av de avgitte stemmer.

10
14.6 Gyldig fattede beslutninger på obligasjonseiermøte blir forsåvidt de innebærer noen endring i avtalevilkårene - å påtegne avtalen i form av utskrift av protokollen for ved kommende møte, bekreftet av møteleder.
14.7 Tillitsmannen har rett og plikt til å etterkomme og søke iverksatt de beslutninger som gyldig treffes på obligasjons eiermøte.
15.0 Bytte av tillitsmann
15.1 Frasier tillitsmannen seg sitt verv, velges ny tillitsmann av obligasjonseierne på obligasjonseiermøte etter reglene i punkt 14.0 ovenfor.
15.2 Til obligasjonseiermøtet skal det fra tillitsmannen fore ligge forslag til ny tillitsmann. Dersom forslaget til ny tillitsmann forkastes av obligasjonseierne eller det av andre grunner ikke blir valgt ny tillitsmann på møtet, skal saken forelegges Oslo Børs til uttalelse.
Oslo Børs har rett til å fremme forslag til ny kandidat som tillitsmann for Lånet. Dersom det foreligger en vesentlig fare for at obligasjonseierne vil kunne bli skadelidende uten tillitsmann, kan Oslo Børs oppnevne en midlertidig tillitsmann, som skal fungere inntil det er truffet gyldig beslutning om skifte av tillitsmann i obligasjonseiermøte.
16.0 Avtalens fysiske tilgjenglighet
16.1 Avtalen eller et utdrag av denne skal være tilgjengelig for enhver obligasjonseier.
16.2 Avtalen eller et utdrag av denne skal på forespørsel kunne fåes ved henvendelse til tillitsmannen eller låntaker.
17.0 Konfliktløsning - verneting
17.1 Konflikter som måtte oppstå med utgangspunkt i avtalen og som ikke kan løses i minnelighet, skal avgjøres etter norsk rett og ved norsk domstol.
17.2 Søksmål skal reises ved tillitsmannens alminnelige verneting.

11

Avtalen er utstedt i 3 eksemplarer (originaler), hvorav låntaker og tilretteleggerne beholder ett hver.

Mosjøen/Oslo, 4. desember 1991

Helgeland Kraftlag
'JUeny

-SPN fonds a.s

Helgeland Sparebank 'J l


Villkorsändring för Akelius obligationslån
Akelius Fastigheter AB (publ) ("Akelius") genomför en fondemission om 680 miljoner kronor utan utgivande av nya aktier samt emitterar 35 700 nya aktier till moderbolaget Akelius Apartments Ltd för ett totalt pris om 1 120 miljoner kronor. I samband med nyemissionen återbetalar Akelius aktieägarlån till Akelius Apartments Ltd om SEK 1 100 miljoner kronor.
Transaktion är positiv för såväl Akelius som obligationsinnehavarna.
För att återbetalningen av aktieägarlånen ska vara tillåten enligt villkoren för Akelius obligationslån, emitterat i juni 2012 respektive maj 2013 (ISIN: SE0004649739), har villkoren för obligationslånet ändrats efter godkännande från agenten under obligationslånet, Swedish Trustee AB (publ). De uppdaterade villkoren för obligationslånet finns att tillgå på Akelius hemsida.
Förändringarna av villkoren gäller från 28 oktober 2013 och innebär att det alltid ska vara tillåtet för Akelius att återbetala lån, oavsett ursprungligt förfall, om sådan återbetalning finansieras uteslutande med tillskjutet eget kapital (via exempelvis nyemission eller ovillkorat aktieägartillskott). Därtill införs en restriktion avseende möjligheterna att dela ut sådant kapital som tillskjutits i syfte att användas för återbetalning av lån.
Danderyd, den 28 oktober 2013
Pål Ahlsén, VD och Koncernchef
pal.ahlsen@akelius.se
0768 - 07 97 02


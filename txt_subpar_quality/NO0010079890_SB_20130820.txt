NORSK TILLITSMANN
NORWEGIAN TRUSTEE

This letter to the bondholders is issued in Norwegian only. For further information please contact Norsk Tillitsmann ASA.

Til obligasjonseierne i:

ISIN: NO 001 0079890 - 7,50 % Emisoft AS ansvarlig, konvertibelt, åpent obligasjonslån med stigende rente 2000/2006

Oslo, 20. august 2013

Innfrielse av obligasjonslånet til underkurs - Innkalling til obligasjonseiermøte

Norsk Tillitsmann ASA ("NTM") er tillitsmann for det ovennevnte obligasjonslånet ("Lånet") med Emisoft AS ("Emisoft") som låntager.

Det vises til låneavtalen av 14. desember 2000, samt endringer vedtatt på obligasjonseiermøter avholdt hhv. 8. desember 2006, 19. desember 2008, 27. november 2009, 3. juni 2010, 29. november 2010 og 2. september 2011.

I henhold til gjeldende lånevilkår forfaller den resterende del av lånet - NOK 3 000 000,- til endelig innfrielse den 15. desember 2013. Lånets løpende rentesats er 10,00 % p.a. som i henhold til vilkårene skulle betales årlig etterskuddsvis. Rentetermin pr. 15. desember 2012 er ikke betalt og lånet er således misligholdt.

Som obligasjonseierne er gjort kjent med har Emisoft gjennom lengre tid hatt en negativ økonomisk utvikling, og har vært avhengig av tilskudd fra eieren Onsoft Computer Systems AS ("Onsoft") for å kunne fortsette driften.

I den rådende situasjon er Onsoft (og/eller Onsofts eiere) villig til å tilføre Emisoft midler med sikte på å innfri obligasjonslånet, og det settes i denne sammenheng frem et tilbud til obligasjonseierne om førtidig innfrielse av lånet til en kurs på 50 % av pålydende, inkludert alle forfalte og påløpte renter frem til innfrielsestidspunktet. Dersom innfrielsestilbudet blir akseptert vil innfrielse bli gjennomført med betaling til obligasjonseierne den 13. september 2013. Det blir med dette innkalt til obligasjonseiermøte for å ta stilling til innfrielsestilbudet som i tilfelle av aksept vil gjelde alle obligasjoner i Lånet.

Forslaget fremlegges for obligasjonseierne uten ytterligere vurdering eller anbefaling fra tillitsmannen. Obligasjonseierne må på egen hånd vurdere sin stemmegivning over forslaget.

Obligasjonseiermøte:

Obligasjonseierne innkalles herved til obligasjonseiermøte:

Tidspunkt: Sted:

29. august 2013 - kl 10:00 Norsk Tillitsmanns lokaler, Haakon VIIs gate 1, 0161 Oslo, 5. etg.

PO Box 1470 Vika, N-0116 Oslo | Haakon VIIs gate 1, Oslo Switchboard: +47 22 87 94 00 | Fax: +47 22 87 94 10 | www.trustee.no

NORSK TILLITSMANN
NORWEGIAN TRUSTEE
Til behandling foreligger:
1. Godkjennelse av innkallingen. 2. Godkjennelse av dagsorden. 3. Valg av to personer som sammen med møteleder skal underskrive protokollen. 4. Samtykke til førtidig innfrielse av obligasjonslånet:
Det fremsettes følgende forslag til vedtak:
Lånet innfris i sin helhet den 13. september 2013 til innfrielseskurs 50 % av pålydende. I forbindelse med innfrielsen ettergis ubetalt rentetermin medforfall 15. desember 2012, samtpåløpte renter ogforsinkelsesrenterfrem til innfrielsestidspunktet.
Det kreves at minimum 2/10 av stemmeberettigede obligasjoner er representert på møtet for at det skal være beslutningsdyktig. Ovennevnte vedtak vil etter obligasjonsavtalen kunne fattes med simpelt flertall dersom fremmøtte obligasjonseiere representerer 5/10 eller mer av Utestående Lån. Dersom fremmøtte obligasjonseiere representerer mindre enn 5/10 av Utestående Lån kreves 2/3 flertall av de representerte obligasjoner.
Vedlagte Obligasjonseierskjema fra Verdipapirregisteret (VPS) angir obligasjonseiers obligasjonsbeholdning på utskriftstidspunktet. Obligasjonseierskjemaet tjener som bevis for eierforholdet og stemmeretten for obligasjonene på obligasjonseiermøtet. (Er obligasjonene registrert via forvalter må forvalteren bekrefte; (i) hvem som er obligasjonseier, (ii) samlet pålydende på obligasjonene og (iii) kontonummer i VPS.)
Den enkelte obligasjonseier kan gi Norsk Tillitsmann fullmakt til å stemme på deres vegne. Obligasjonseierskjemaet vil da også tjene som fullmaktsskjema. Fullmakt gis ved å oversende Obligasjonseierskjemaet i undertegnet stand til Norsk Tillitsmann i tilstrekkelig tid før avholdelse av obligasjonseiermøtet (ved scannet e-mail, telefax eller post - se første side av dette brev for ytterligere detaljer).
Er obligasjoner overført til ny eier etter utskriften av Obligasjonseierskjemaet må ny eier ta med til obligasjonseiermøtet (eller vedlegge fullmakten) bekreftelse som etter Tillitsmannens mening vil være tilstrekkelig bevis for eierskapet til obligasjonene.
Av praktiske grunner ber vi om at obligasjonseiere som ønsker å være tilstede personlig eller med fullmektig (annen enn Norsk Tillitsmann) på selve obligasjonseiermøtet melder dette til Norsk Tillitsmann på telefon eller e-post (se første side for detaljer) innen kl 16:00 bankdagen før avholdelse av obligasjonseiermøtet.
Med vennlig hilsen
Norsk Tillitsmann ASA
Hans Bernhard Lind
Vedlegg: Obligasjonseierskjema
2


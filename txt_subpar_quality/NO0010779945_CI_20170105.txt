REM Offshore ASA / Solship Invest 1 AS - Resultat av tilbakekjøpstilbud av obligasjoner i "REM Offshore ASA Secured Bond Issue 2016/2024" (ISIN NO 001 077994.5) Definisjoner som brukes i denne meldingen skal ha den meningen som fremgår av meldingen publisert på Newsweb datert 15. desember 2016, med mindre annet uttrykkelig fremgår. Denne meldingen er en oversettelse av den engelske meldingen, og ved uoverensstemmelser mellom disse skal den engelske meldingen gå foran. Det refereres til Solship Invest 1 AS (tidligere REM Offshore ASA) («Selskapet») sin melding datert 15. desember 2016 vedrørende Tilbakekjøpstilbudet til obligasjonseiere i «REM Offshore ASA Secured Bond Issue 2016/2024» (ISIN NO 001 077994.5) («Obligasjonen»). Tilbakekjøpstilbudet ble avsluttet 3. januar 2017 kl. 12:00 (norsk tid). Selskapet bekrefter at det i henhold til Tilbakekjøpstilbudet har besluttet å kjøpe tilbake obligasjoner til en pålydende verdi på til sammen 92.3 millioner kroner, for tilbud med en pris på opp til, og inkludert, 65% av pålydende verdi inkludert påløpte, men ikke utbetalte, renter («Tilbakekjøpsprisen»). Selskapet vil kjøpe tilbake 88.1 % av obligasjonene som ble tilbudt til Tilbakekjøpsprisen (inkludert tilbud der prisen er satt til «at market»). Obligasjonene som blir kjøpt tilbake av Selskapet gjennom Tilbakekjøpstilbudet vil bli slettet så snart som mulig, og det utestående beløp under Obligasjonen vil bli justert tilsvarende. Oppgjør av Tilbakekjøpstilbudet er forventet å bli gjennomført 6. januar 2017. Alle obligasjoner Selskapet skal kjøpe tilbake, kjøpes til Tilbakekjøpsprisen. Resultatene fra Tilbakekjøpstilbudet publiseres på www.stamdata.no, informasjonstjenesten fra obligasjonseiernes tillitsmann, Nordic Trustee. Forespørsel om mer informasjon kan rettes til Tilrettelegger av Tilbakekjøpstilbudet, ABG Sundal Collier, på +47 22 01 60 00.
Denne meldingen er ikke et tilbud om å kjøpe, tegne eller selge de verdipapirer som beskrives i meldingen, og det fremmes i alle tilfelle ikke tilbud i noen jurisdiksjon hvor et slikt tilbud vil være ulovlig å fremme. Vilkårene for Tilbakekjøpstilbudet er uttømmende beskrevet i Tilbakekjøpstilbudet gitt til Obligasjonseierne datert 15. desember 2016. Denne meldingen må leses i sammenheng med vilkårene i Tilbakekjøpstilbudet.
L_8515264_V1 03.01.17 521899-002


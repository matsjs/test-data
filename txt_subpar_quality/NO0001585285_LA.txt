INNHOLD

1 Definisjoner.................................................................

3

2 Opplysninger om Lånet...............................................

4

3 Børsnotering................................................................

5

4 Registrering i VPS.......................................................

5

5 Tillitsmannens funksjoner, oppgaver og ansvar.........

5

6 Vilkår for utbetaling av Lånet.....................................

6

7 Erklæring fra Låntager - opplysningsplikt og ansvar ...

6

8 Lånets prioritet og status.............................................

7

9 Renter og renteberegning............................................

7

10 Løpetid.......................................................................

8

11 Renter ved forsinket betaling....................................

8

12 Låntagers innløsningsrett(CALL)..............................

8

13 Låntagers erverv av Egne Obligasjoner....................

9

14 Låntagers forpliktelser i Lånets løpetid....................

9

15 Godtgjørelse og dekning av utgifter.........................

10

16 Mislighold.................................................................

10

17 Obligasjonseiermøtets og Tillitsmannens myndighet

11

18 Saksbehandling.........................................................

12

19 Gjentatt obligasjonseiermøte.....................................

14

20 Bytte av Tillitsmann.................................................

14

21 Foreldelse..................................................................

14

22 Konfliktløsning og verneting.....................................

15

%

2

a

Denne Låneavtale er inngått den 8. desember 1998 mellom Bolig- og Næringsbanken ASA (orgnr. 914 864 445) som Låntager og Norsk Tillitsmann AS (orgnr. 963 342 624) som Tillitsmann.
Obligasjonseierne har ved tegning av obligasjoner i Lånet tiltrådt Låneavtalen:
* Obligasjonseierne er bundet av Låneavtalens vilkår så fremt det i tegningsinnbydelsen/lånebeskrivelsen er gitt opplysninger om tiltredelsen, og Låneavtalen på forhånd var gjort offentlig tilgjengelig.
* Lånets Tillitsmann har ved tegningen fått fullmakt til å opptre på vegne av obligasjonseierne så langt Låneavtalen rekker.
Låneavtalen er tilgjengelig for enhver og kan fås ved henvendelse til Tillitsmannen eller Låntager. Låntager plikter å holde Låneavtalen tilgjengelig for allmennheten i hele Lånets løpetid.

1 Definisjoner I denne Låneavtale skal nedenstående ord og uttrykk ha følgende mening:

Bankdag:

- enhver ordinær åpningsdag for banker i Norge

Gjenstående Lån: - sum av pålydende av alle utestående obligasjoner i Lånet som ikke er nedskrevet og slettet i VPS

Egne Obligasjoner: - obligasjoner i Gjenstående Lån som eies av Låntager, datterselskap av Låntager eller noen som har slik innflytelse over Låntager som nevnt i aksjeloven §1-2

Utestående Lån:

sum av pålydende av obligasjoner i Gjenstående Lån med fradrag av Egne Obligasjoner

VPS:

- Verdipapirsentralen

Rentereguleringsdato: - tredje onsdag i mars hvert år, tredje onsdag ijuni hvert år, tredje onsdag i september hvert år og tredje onsdag i desember hvert år (IMM-datoer). Er Rentereguleringsdato en dag som ikke er Bankdag flyttes Rentereguleringsdato til første påfølgende Bankdag.

Rentefastsettelses-

dato:

- to Bankdager før Rentereguleringsdato.

Reuters:

- finansiell informasjon elektronisk formidlet av nyhetsbyrået Reuters Norge A/S

NIBOR:

- den rentesats for en 3-måneders periode som fremkommer på Reuters side NIBR kl 12.00 i Oslo på Rentefastsettelsesdato.

3

NIBORReferansebanker:

Dersom innholdet av Reuters side NIBR skulle bli endret slik at de oppgitte rentesatser, etter Tillitsmannens oppfatning, ikke lengre representerer de samme rentesatser som ved Lånets utbetaling eller den aktuelle side er fjernet fra Reuters-systemet, skal en annen side på Reuters eller eventuelt hos en annen elektronisk nyhetsformidler og som etter Tillitsmannens oppfatning angir de samme rentesatser som Reuters side NIBR gjorde ved Lånets utbetaling, benyttes. En eventuell uenighet i oppfatning mellom Låntager og Tillitsmannen vedrørende bruk av ny side behandles som beskrevet i Låneavtalens pkt. 9.3
- rentesats bestemt på grunnlag av den rente på innskudd som kvoteres av de fire største valutabankene i det norske markedet omtrent kl 12.00 i Oslo på Rentefastsettelsesdatoen overfor banker i interbankmarkedet i Oslo for en 3-måneders periode som starter på Rentereguleringsdato og er gjeldende for et representativt beløp. Tillitsmannen skal be hovedkontoret til hver av bankene om kvotering på slik rente. Hvis to eller flere kvoteringer gis, skal rentesatsen fastsettes til det aritmetiske gjennomsnitt av kvoteringene. Hvis det gis mindre enn to kvoteringer, skal renten fastsettes til det aritmetiske gjennomsnitt av de rentesatser som banker, valgt av Tillitsmannen, kvoterer omtrent kl 12.00 i Oslo på Rentefastsettelsesdatoen for lån i norske kroner til ledende banker i Europa for en 3-måneders periode som starter på Rentereguleringsdato gjeldende for et representativt beløp. Rentesatsen avrundes til nærmeste 100-dels prosentpoeng.

2 Opplysninger om Lånet 2.1 Låntager har besluttet å oppta et ansvarlig obligasjonslån på NOK 100.000.000,- (norske
kroner ett hundre millioner), i denne avtale kalt Lånet.
Obligasjonene er hver pålydende NOK 10.000,- og er sideordnede og likestilte.
Lånets offisielle navn er "Ansvarlig obligasjonslån Bolig- og Næringsbanken ASA 1998/2008 med flytende rente og innløsningsrett for låntager".
Lånets ISIN nummer er NO 000158528.5
Lånet utbetales 16. desember 1998 og løper til 17. desember 2008.
Lånets formål er å refinansiere tidligere opptatt ansvarlig obligasjonslån, samt å styrke låntagers ansvarlige kapital.

*

4

&

3 Børsnotering
Lånet vil bli søkt tatt opp til notering på Oslo Børs.
4 Registrering i VPS
4.1 Lånet er registreringspliktig i VPS i henhold til lov av 14.juni 1985 nr.62 § 1-2. Låntager er selv Kontofører Utsteder ("KU") og skal sørge for at lånet registreres i VPS. Lånet skal være registrert i VPS før Lånet utbetales.
4.2 KU skal opprette og ivareta føringen av egen utstederkonto i henhold til Verdipapirsentrallovens § 4-8, jfr. §§ 3-1 og 3-3, med de virkninger, rettigheter og plikter, samt ansvar, som følger av denne lov med forskrifter, lovgivningen forøvrig og Låneavtalen.
4.3 KU skal ved enhver endring av Lånets verdipapiropplysninger snarest mulig foreta nødvendig registrering, endring eller sletting av opplysningene i VPS. Endringer av Lånets verdipapiropplysninger skal meddeles Tillitsmannen.
4.4 Utgifter knyttet til KU-funksjonen og andre omkostninger som følge av at Lånet skal registreres i VPS, dekkes av Låntager.
4.5 Det som følger av Låneavtalen med hensyn til KU-funksjonen, herunder Låntagers plikter i den forbindelse, skal gjelde tilsvarende dersom KU-funksjonen overføres til en annen institusjon som er godkjent som kontofører i VPS.
5 Tillitsmannens funksjoner, oppgaver og ansvar
5.1 Tillitsmannen skal i henhold til denne Låneavtale samt lover og forskrifter ivareta obligasjonseiemes interesser og rettigheter overfor Låntager, herunder bl.a.
- kontrollere at Låntager oppfyller sine forpliktelser etter Låneavtalen, - utøve nødvendig skjønn ved gjennomføring av de oppgaver Tillitsmannen er tillagt
etter Låneavtalen, - besørge gjennomføring av de beslutninger som gyldig treffes på
obligasj onseiermøte - treffe de beslutninger og iverksette de tiltak som er tillagt eller blir pålagt
Tillitsmannen etter Låneavtalen - formidle til obligasjonseierne nødvendig informasjon som innhentes og mottas i
egenskap av tillitsmann, - kontrollere rettidig og korrekt nedbetaling av Lånet og betaling av renter, - dersom Lånet er børsnotert, informere Oslo Børs om forhold som har vesentlig
betydning for kursnoteringen, dog bare i de tilfeller Tillitsmannen blir eller burde være kjent med slike forhold og Låntager unnlater, på tross av oppfordring fra Tillitsmannen, å oppfylle sin informasjonsplikt overfor Oslo Børs.
£
&

5.2 Under utførelsen av sin funksjon som tillitsmann er Tillitsmannen ikke forpliktet til å vurdere Låntagers finansielle stilling eller evne til å betjene Lånet utover det som naturlig følger av Låneavtalen.
5.3 Tillitsmannen er erstatningsansvarlig for obligasjonseiernes økonomiske tap som følge av at Tillitsmannen uaktsomt har forsømt sine funksjoner og oppgaver etter Låneavtalen. Tillitsmannen har ikke ansvar for innholdet av den informasjon som Tillitsmannen viderebefordrer på vegne av Låntager.
6 Vilkår for utbetaling av Lånet 6.1 Lånet utbetales på betingelse av at Tillitsmannen har mottatt fra Låntager de dokumenter
som er angitt nedenfor senest tre Bankdager før utbetalingsdato,jfr. pkt. 6.3 , og Tillitsmannen skriftlig har meddelt at disse i form og innhold er kontrollert og funnet i orden. Følgende dokumenter skal sendes/leveres Tillitsmannen:
(a) Låneavtalen i undertegnet stand,
(b) bekreftet utskrift av nødvendige beslutninger i eller fullmakt fra Låntagers selskapsorganer om opptak av Lånet,
(c) Låntagers vedtekter og firmaattest,
(d) nødvendige godkjennelser og tillatelser fra offentlig myndighet i forbindelse med låneopptaket, så som
- bekreftelse fra Oslo Børs om at tegningsmaterialet er kontrollert
- tillatelse fra Kredittilsynet som utviser at Lånet kan påregnes godkjent som tilleggskapital i henhold til reglene for beregning av bankenes kapitaldekning,
(e) bekreftelse fra Kontofører Utsteder (Låntager) på at Lånet er registrert i VPS,
(f) undertegnet avtale mellom Låntager og Tillitsmannen om dekning av tillitsmannsutgifter, samt
(g) skriftlig bekreftelse om at Låntager ikke er kjent med forhold av betydning for Lånet som nevnt i pkt. 7.1 Låntager skal skriftlig bekrefte og innestå for at:
6.2 Tillitsmannen kan utsette fristen for oppfyllelse av ovennevnte dokumentasjonskrav
6.3 Dersom betingelsene for utbetaling av Lånet foreligger, utbetales Lånet den 16. desember 1998.
7 Erklæring fra Låntager - opplysningsplikt og ansvar
7.1 Låntager skal skriftlig bekrefte og innestå for at:

6

&

(a) alle opplysninger avgitt i forbindelse med Lånet er korrekte og i overensstemmelse med kjente forhold, og at ingen forhold som kan ha vesentlig innvirkning på Låntagerens økonomiske situasjon eller oppfyllelse av Låneavtalens vilkår er holdt tilbake,
(b) alle nødvendige godkjennelser og tillatelser fra offentlig myndighet og Låntagerens besluttende organer om opptak av Lånet, foreligger,
(c) Låntager, utover de forhold som eventuelt er nevnt i Låntagerens årsberetning og dokumenter som måtte være utgitt i forbindelse med Lånet, ikke er kjent med at noen har reist eller har til hensikt å reise sak eller granskning mot Låntageren som kan gjøre det vanskelig å oppfylle Låneavtalens forpliktelser.
7.2 Låntager skal holde Tillitsmannen skadesløs for økonomisk tap som påføres ham ved at han har innrettet seg etter de erklæringer og opplysninger Låntager har avgitt før utbetaling av Lånet og i Lånets løpetid.
8 Lånets prioritet og status 8.1 Lånet med renter skal stå tilbake for all annen gjeld Låntager har, dog slik at Lånet med
renter skal være likestilt og sideordnet med andre ansvarlige lån og skal dekkes før Låntagers egenkapital. 8.2 Det følger av Lånets status som ansvarlig lånekapital at det ikke kan innfris eller kreves innfridd forut for det fastsatte forfallstidspunkt uten Kredittilsynets samtykke, forutsatt at slikt samtykke er påkrevet på det aktuelle tidspunkt.
9 Renter og renteberegning 9.1 Lånet forrentes fra og med 16. desember 1998 med grunnlag i NIBOR med tillegg av
1,25 prosentpoeng. NIBOR fastsettes for første periode basert på at 16. desember 1998 er Rentereguleringsdato og at 14. desember 1998 er Rentefastsettelsesdato. Dersom NIBOR ikke er tilgjengelig fastsettes rentesatsen i henhold til NIBOR-Referansebanker med tillegg av 1,25 prosentpoeng. Rentesatsen reguleres i henhold til pkt 9.2 . Renten betales etterskuddsvis på Rentereguleringsdato, første gang på Rente reguleringsdato i mars 1999 (17. mars 1999) og siste gang på Rentereguleringsdato i desember 2008 (17. desember 2008).
7

9.2 Lånets rentesats reguleres med virkning fra hver Rentereguleringsdato, første gang på Rentereguleringsdato i desember 1998 (16. desember 1998). Den nye rentesatsen fastsettes på Rentefastsettelsesdato i henhold til NIBOR eller - dersom NIBOR ikke er tilgjengelig - i henhold til NIBOR-Referansebanker, med tillegg av 1,25 prosentpoeng.
Ved renteregulering i desember 2003 (17. desember 2003) og senere rentereguleringer skal tillegget til henholdsvis NIBOR eller NIBOR-Referansebanker være 2,00 prosentpoeng.
Ved rentefastsettelse første gang og ved senere rentereguleringer skal neste Rentereguleringsdato og faktisk antall kalenderdager frem til denne meddeles obligasjonseierne skriftlig via VPS. I samme melding skal også rentesatsen frem til neste Rentereguleringsdato meddeles. Den nye rentesatsen skal også umiddelbart meldes Oslo Børs dersom Lånet er børsnotert.
9.3 Dersom Lånets rentesats blir fastsatt i henhold til NIBOR-Referansebanker kan Låntager eller obligasjonseiere som representerer minst 1/10 av Utestående Lån påklage rentefastsettelsen. Slik klage må fremsettes skriftlig overfor Tillitsmannen innen 20 Bankdager etter at rentesatsen er meddelt obligasjonseierne. Klagen behandles av et utvalg som skal bestå av tre medlemmer, hvorav en representant oppnevnes av Låntageren, en representant oppnevnes av Tillitsmannen, og en formann som de to partenes representanter blir enige om. Blir ikke partene enige om formann, oppnevnes denne av Byrettsjustitiarius i Oslo. Utvalgets avgjørelse er endelig.
Melding om at rentefastsettelsen er påklaget i henhold til punkt 9.3, samt den endelige rentefastsettelsen, skal sendes obligasjonseierne via VPS og - dersom Lånet er børsnotert - Oslo Børs.
9.4 Renten beregnes på grunnlag av faktisk antall påløpte kalenderdager, dividert med 360. Om beregningsmetoden som ligger til grunn for beregning av antallet rentedager for referanserenten endres, skal beregningsmetoden for antallet rentedager for Lånet endres tilsvarende.
10 Løpetid
10.1 Lånet løper uten avdrag og forfaller i sin helhet til betaling den 17. desember 2008 til pari kurs, jfr. dog pkt. 12.1.
11 Renter ved forsinket betaling
11.1 Såfremt rentetermin og/eller hovedstol ikke betales rettidig svares fra Rentereguleringsdato/forfallsdatoLånets ordinære rente med tillegg av 4 % p.a.
11.2 Forsinkelsesrenten løper inntil forholdet er rettet.

12 Låntagers innløsningsrett(CALL) 12.1 Låntager kan på Rentereguleringsdato i desember 2003 (17. desember 2003) innfri

8

ar

Lånet helt eller delvis til kurs 100% (call option), forutsatt at vilkårene for innfrielse fastsatt i pkt. 8.2 er oppfylt.
Delvis innfrielse av Lånet skal gjennomføres ved uttrekning blant obligasjonene.
Dersom Låntager benytter retten til innfrielse skal obligasjonseierne meddeles dette skriftlig via VPS senest 30 - tretti - Bankdager før innfrielsestidspunktet.
12.2 Obligasjoner ervervet etter innfrielse i medhold av pkt. 12.1 skal benyttes til nedskrivning av Gjenstående Lån og slettes i VPS.
13 Låntagers erverv av Egne Obligasjoner
13.1 Låntager har rett til å erverve og eie Egne Obligasj oner. Egne Obligasj oner kan etter Låntagers beslutning beholdes av Låntager, avhendes eller benyttes til nedskrivning av Gjenstående LånJfr. dog pkt. 13.2.
13.2 Erverv av Egne Obligasjoner kan ikke skje uten Kredittilsynets samtykke, forutsatt at slikt samtykke er påkrevet på det aktuelle tidspunkt.
14 Låntagers forpliktelser i Lånets løpetid
14.1 I Lånets løpetid forplikter Låntager seg til:
(a) uoppfordret å oversende til Tillitsmannen års- og delårsrapporter straks de foreligger,
(b) uoppfordret å varsle Tillitsmannen om Låntagers utnyttelse av sin rett i flg. Låneavtalens pkt. 12.1 til førtidig innfrielse av Lånet,
(c) på oppfordring fra Tillitsmannen å sende oversikter over Låntagers beholdning av Egne Obligasjoner,
(d) besørge at tilsvarende klausul som inntatt i Låneavtalens pkt. 8 også blir gjort gjeldende for ansvarlige lån etablert på et senere tidspunkt,
(e) ikke å betale utbytte på aksjekapitalen dersom Lånet ikke er fullt ut betjent etter Låneavtalens bestemmelser,
(f) å skaffe tilveie de dokumenter og den informasjon som er nødvendig for å beholde eventuell børsnotering av Lånet og for at Tillitsmannen skal kunne ivareta sine rettigheter og plikter etter Låneavtalen, lover og forskrifter,
(g) på anmodning fra Tillitsmannen innen rimelig frist å gi nødvendige opplysninger om Låntagers økonomiske situasjon, som Tillitsmannen har saklig behov for.

9

*

&

14.2 Låntager må ikke uten samtykke fra Tillitsmannen eller obligasjonseiermøtet hvor det er nødvendig,
(a) innstille hele eller en vesentlig del av sin forretningsvirksomhet når dette medfører en vesentlig svekkelse av Låntagers evne til å oppfylle sine forpliktelser etter Låneavtalen eller
(b) overdra en vesentlig del av virksomheten eller i vesentlig grad endre virksomhetens art når dette medfører en vesentlig svekkelse av Låntagers evne til å oppfylle sine forpliktelser etter Låneavtalen eller
(c) gjennomføre avtale om fusjon eller fisjon.
15 Godtgjørelse og dekning av utgifter
15.1 Låntager skal betale en årlig godtgjørelse til Tillitsmannen. Beløpets størrelse er fastsatt i særskilt avtale.
15.2 Låntager skal dekke alle utgifter i forbindelse med Lånet så som utarbeidelse av Låneavtale, notering av Lånet på Oslo Børs og registrering og administrasjon av Lånet i VPS.
15.3 Låntager skal dekke eventuelle dokumentavgifter eller andre offentlige avgifter i forbindelse med etableringen av Lånet. Eventuelle offentlige avgifter og skatter på annenhåndsomsetning av obligasjoner skal betales av obligasjonseierne, med mindre annet er bestemt i lov eller forskrift.
Låntager er ansvarlig for at eventuell kildeskatt pålagt ved lov blir tilbakeholdt.
15.4 Utover tillitsmannsgodtgjørelsen i pkt. 15.1 og ordinære utgifter i pkt. 15.2 og 15.3, skal Låntager ved påkrav dekke ekstraordinære utgifter som Tillitsmannen måtte ha i forbindelse med Lånet, så som innkalling og avholdelse av obligasjonseiermøte og bytte av tillitsmann, med mindre annet er særskilt avtalt. Se dog pkt. 20.2 .

16 Mislighold
16.1 Det følger av Lånets status,jfr. pkt. 8 , og forskrifter fastsatt av Kredittilsynet (forskrift om endring av forskrift av 21. januar 1993 for utfylling av kapitaldekningsoppgaven, fastsatt 6. oktober 1994) at Låneavtalen ikke må inneholde klausuler om at Lånet skal kunne kreves tilbakebetalt på initiativ fra Tillitsmannen eller obligasjonseierne og rettighetshaverne etter Låneavtalen er derfor henvist til bakgrunnsretten og de alminnelige obligasjonsrettslige prinsipper når det gjelder eventuell erklæring av mislighold av Lånet og misligholdsbeføyelser. Eventuell tilbakebetaling av Lånet krever samtykke fra Kredittilsynet,jfr. pkt. 8.2.
16.2 Den enkelte obligasjonseier kan ikke på egen hånd søke dekning for sin(e) obligasjon(er) direkte hos Låntager.
10

£ ar

17 Obligasjonseiermøtets og Tillitsmannens myndighet
17.1 I den utstrekning kreditors beslutning/samtykke er nødvendig etter lov, forskrift eller avtale, kan obligasjonseiermøtet treffe beslutning i alle spørsmål vedrørende Lånet så som:
(a) bytte av Tillitsmann,
(b) debitorskifte,
(c) samtykke til endring av Låneavtalens bestemmelser vedrørende renter, nedbetaling, løpetid eller andre avtalevilkår,
(d) godkjennelse av selskapsrettslige endringer hos Låntager som fusjon, fisjon, kapitalnedsettelse eller omdanning,
(e) godkjennelse av salg, pantsettelse eller andre disposisjoner over Låntagers aktiva,
Obligasjonseiermøtet kan knytte vilkår til beslutningen.
Obligasjonseiermøtet kan ikke treffe beslutninger som er egnet til å gi enkelte obligasjonseiere eller andre en urimelig fordel på andre obligasjonseieres bekostning.
17.2 Tillitsmannen kan treffe beslutning som nevnt i pkt. 17.1 d) og e), så fremt disse disposisjoner over Låntagers aktiva eller selskapsrettslige endringer hos Låntager, etter Tillitsmannens skjønn ikke er av vesentlig betydning for oppfyllelsen av Gjenstående Lån.
Tillitsmannen kan treffe beslutning om andre endringer i Låneavtalen som omhandlet i pkt. 17.1 første ledd bokstav c), dersom det etter Tillitsmannens skjønn gjelder et forhold av uvesentlig betydning for obligasjonseiernes økonomiske ogjuridiske rettigheter i låneforholdet. Før slik beslutning treffes skal obligasjonseierne varsles skriftlig via VPS. Varselet skal bestemt angi forslaget og Tillitsmannens vurdering av dette, samt opplysning om at forslaget ikke kan vedtas av Tillitsmannen alene dersom noen obligasjonseier inngir skriftlig protest mot forslaget, og protesten er avsendt innen en frist som ikke skal være kortere enn 1- en - måned fra utsendelse av varselet.
Tillitsmannen kan knytte vilkår til beslutningen.
Tillitsmannen kan ikke treffe beslutning etter Låneavtalen som er egnet til å gi enkelte obligasjoneiere eller andre en urimelig fordel på andre obligasjonseieres bekostning.
17.3 Tillitsmannen står fritt til å forelegge ethvert spørsmål for obligasjonseiermøtet.
17.4 Tillitsmannen har rett og plikt til å gjennomføre de beslutninger som gyldig besluttes på obligasj onseiermøtet.
17.5 Beslutninger som omhandlet i pkt. 17.1 og 17.2 skal snarest mulig og på hensiktsmessig måte meddeles Låntager, obligasjonseiere og - dersom Lånet er børsnotert - Oslo Børs.
11

%
&

18 Saksbehandling
18.1 Obligasjonseiermøte skal avholdes etter begjæring fra:
(a) Låntager,
(b) obligasj onseiere som representerer minst 1/10 av Utestående Lån,
(c) Oslo Børs - dersom Lånet er børsnotert - eller
(d) Tillitsmannen.
Begjæring om avholdelse av obligasjonseiermøte skal være skriftlig og bestemt angi de saker som ønskes behandlet. Begjæringen sendes Tillitsmannen.
18.2 Obligasjonseiermøtet innkalles av Tillitsmannen etter reglene i pkt. 18.3. Samtidig med beslutningen om innkallelse til obligasjonseiermøte kan Tillitsmannen kreve at Låntager ikke øker Utestående Lån.
I&r Tillitsmannen ikke etterkommet en gyldig begjæring om avholdelse av obligasjonseiermøte som angitt i pkt. 18.1, innen 5 - fem - Bankdager etter mottak av begjæringen, har Låntager eller vedkommende obligasjonseier(e) og eventuelt Oslo Børs rett til selv å innkalle til møte etter reglene i pkt. 18.3 .
18.3 Innkalling til obligasjonseiermøte skal være avsendt og eventuelt kunngjort senest 5 - fem - Bankdager før møtetidspunktet.
Innkallingen skjer ved skriftlig melding via VPS til den enkelte obligasjonseier med kjent oppholdssted og - dersom Lånet er børsnotert - til Oslo Børs for offentliggjøring. Meldingen via VPS skal også angi antallet obligasjoner i Lånet (utskrift) som vedkommende eier på utskriftstidspunktet.
Innkallingen skal bestemt angi de saker som skal behandles på obligasjonseiermøtet. Det skal opplyses i innkallingen at saksdokumenter er tilgjengelige hos Tillitsmannen, Låntager og eventuelt annet sted oppgitt i innkallingen. Er Låneavtalen foreslått endret skal hovedinnholdet av forslaget angis i innkallingen.
Møtet kan bare treffe beslutninger om de saker som er angitt i innkallingen, med mindre samtlige obligasjonseiere i Utestående Lån samtykker.
Er det etter Låneavtalens pkt. 19 nødvendig for gyldig beslutning at det avholdes nytt obligasjonseiermøte for annen gangs behandling av en sak, kan det ikke innkalles til nytt obligasjonseiermøte før det første er avholdt. I innkallingen til nytt møte for annen gangs behandling skal det opplyses om fremmøtet og utfallet av avstemningen på det første obligasjonseiermøtet.
18.4 Møtet avholdes i Tillitsmannens lokaler eller lokaler anvist av Tillitsmannen.
12

Møtet ledes av Tillitsmannen, med mindre obligasjonseiermøtet beslutter noe annet. Er Tillitsmannen ikke til stede ledes møtet av en obligasjonseier eller en representant for obligasjonseierne, valgt av obligasjonseiermøtet.
Det skal føres møteprotokoll. Det skal i protokollen angis hvilke obligasjonseiere som møter - personlig eller ved fullmakt - og hvor mange stemmer hver kan avgi. Videre skal protokollen inneholde de beslutninger som fattes på møtet med angivelse av utfallet av stemmegivningen. Protokollen skal underskrives av møtelederen og to obligasjonseiere eller fullmektiger, som velges av obligasjonseiermøtet. Protokollen skal på en betryggende måte oppbevares av Tillitsmannen og være tilgjengelig for obligasjonseierne.
18.5 På obligasjonseiermøtet har obligasjonseierne, Låntager, Tillitsmannen og - dersom Lånet er børsnotert - representanter for Oslo Børs adgang til å møte. Obligasjonseiermøtet kan gi andre adgang til møtet. Deltagerne på obligasjonseiermøtet har rett til å møte med rådgiver og/eller ved fullmektig.
18.6 På obligasjonseiermøtet har hver obligasjonseier en stemme for hver obligasjon han eier. Meldingen med angitt obligasjonsbeholdning i Lånet (utskrift) som ble sendt den enkelte obligasjonseier via VPS ved innkallingen til møtet,jfr. pkt. 18.3 , tjener som bevis for eierforholdet til obligasjonene og stemmeretten til den enkelte obligasjonseier. Dersom obligasjoner er overdratt etter utskriftstidspunktet må den nye obligasjonseier medbringe (original) innkalling og utskrift i transportert stand.
Egne Obligasjoner gir ikke stemmerett og regnes ikke med ved beregning av stemmeberettigede obligasjoner.
Obligasjonseiermøtet avgjør i tvilstilfelle hvilke obligasjonseiere som kan stemme og hvilke stemmetall den enkelte har.
18.7 For at obligasjonseiermøtet skal kunne fatte gyldige beslutninger må obligasjonseiere som representerer minst 2/10 av Utestående Lån være representert, se dog pkt. 19.
Dersom fremmøtte obligasjonseiere representerer mindre enn 5/10 av Utestående Lån treffes vedtak kun med 2/3 flertall av de representerte obligasjoner. Dersom fremmøtte obligasjonseiere representerer 5/10 eller mer av Utestående Lån kan gyldige beslutninger fattes med simpelt flertall,jfr. pkt. 18.8.
18.8 I følgende saker kreves at et kvalifisert flertall på 2/3 av de representerte obligasjoner på møtet har stemt for beslutningen:
(a) bytte av Tillitsmann,
(b) debitorskifte,
(c) endringer i Låneavtalens bestemmelser, herunder renter, nedbetaling, løpetid og sikkerhet eller
(d) selskaps- eller forretningsmessige endringer hos Låntager som er av vesentlig betydning for oppfyllelse av Gjenstående Lån.
13

%
&

18.9 I alle saker, hvor det ikke er enstemmighet, skal det stemmes skriftlig og stemmetallene tilføres protokollen. I tilfelle stemmelikhet, gjelder det som møtelederen slutter seg til, selv om møtelederen ikke er obligasjonseier eller representant for denne.
Beslutninger på obligasjonseiermøte som medfører endringer i Låneavtalen vedlegges Låneavtalen som bekreftet kopi av møteprotokollen.
19 Gjentatt obligasjonseiermøte
Er under 2/10 av Utestående Lån representert kan det ikke fattes gyldig beslutning på det første obligasjonseiermøtet hvor saken behandles. Etter ny møteinnkalling og annen gangs behandling av saken i nytt møte, kan det fattes gyldig beslutning etter avstemningsreglene ovenfor, også i de tilfelle hvor mindre enn 2/10 av utestående Lån er representert.
20 Bytte av Tillitsmann
20.1 Dersom Låntager og/eller obligasjonseiere som nevnt i pkt. 18.1b) ønsker bytte av Tillitsmann, bytte av Tillitsmann er nødvendig i henhold til lov, forskrift eller offentlig vedtak eller Tillitsmannen selv ønsker slikt bytte, skal Tillitsmannen straks innkalle til obligasjonseiermøte for behandling av saken.
Tillitsmannen skal legge frem for obligasjonseiermøtet forslag til ny tillitsmann. Obligasjonseierene, Låntager og Oslo Børs - dersom Lånet er børsnotert - kan fremsette forslag.
Obligasjonseierne og Oslo Børs - dersom Lånet er børsnotert - skal etter obligasjonseiermøtet varsles om beslutningen og fra hvilken dato bytte av tillitsmann trer i kraft .
20.2 Tillitsmannen fungerer inntil ny tillitsmann er valgt. Dersom Tillitsmannen ikke fungerer forsvarlig og obligasjonseiernes interesser kan bli skadelidende kan Oslo Børs oppnevne en ny midlertidig tillitsmann. Utgifter til den midlertidige tillitsmann dekkes av Låntager etter pkt. 15.4, men kan - helt eller delvis - kreves refundert av den tidligere tillitsmann dersom byttet skyldes brudd på tillitsmannens forpliktelser etter Låneavtalens eller andre forhold tillitsmannen er ansvarlig for.
20.3 Tillitsmannen plikter å medvirke til at den nye tillitsmannen uten ugrunnet opphold etter obligasjonseiermøtet, får de nødvendige dokumenter og opplysninger for å utføre sine funksjoner og oppgaver etter Låneavtalen. Tillitsmannen plikter å gi en oversikt over oppfølging av vilkår i Låneavtalen.
21 Foreldelse
21.1 Krav om renter og kapital foreldes etter reglene i Lov om foreldelse av fordringer av 18. mai 1979 nr. 18.
14

22 Konfliktløsning og verneting
22.1 Konflikter som måtte oppstå med utgangspunkt i Låneavtalen og som ikke kan løses i minnelighet, skal avgjøres etter norsk rett og ved norsk domstol.
22.2 Søksmål skal reises ved Tillitsmannens alminnelige verneting.

Trondheim/Oslo, den 8. desember 1998

Bolig- og Næringsbanken ASA

pr pr Norsk Tillitsmann AS

Låntajgger
Låneavtalen er utstedt i to eksemplarer (originaler), hvorav Låntager og Tillitsmannen beholder ett hver.

15


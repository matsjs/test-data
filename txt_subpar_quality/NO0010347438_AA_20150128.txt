ISINNO 001 034743.8
Endringsavtale II til Obligasjonsavtale
mellom Handelseiendom IIAS
(utsteder) og
Nordic Trustee ASA (tillitsmann) på vegne av
obligasjonseierne i obligasjonslånet FRN Handelseiendom II AS obligasjonslån 2007/2012

Nordic Trustee ASA
Denne avtalen ("Endringsavtale II") er inngått den 13. januar 2015 mellom Handelseiendom IIAS ("Utstederen") og Nordic Trustee ASA ("Tillitsmannen").
1. Endringsavtalens omfang
Endringsavtale II omfatter endringer i avtalen for " FRN Handelseiendom II AS obligasjonslån 2007/2012" -IS IN 001 034743.8 ("Obligasjonsavtalen") og endringsavtale inngått den 13. oktober 2011 ("Endringsavtale I") med grunnlag i Obligasjonseiermøte avholdt 5. september 2011. Grunnlaget for Endringsavtale II er vedtak på Obligasjonseiermøte avholdt 8. januar 2015.
2. Endringer i Obligasjonsavtalen:
Obligasjonsavtalen endres som følger:
(i) Forfallsdato som angitt under Obligasjonenes særlige vilkår i klausul 1 skal lyde: "16. januar 2017".
(ii) Innfrielseskurs som angitt under Obligasjonenes særlige vilkår i klausul 1 skal lyde: "104 %".
(iii) Call som angitt under Obligasjonenes særlige vilkår i klausul 1 skal lyde: "Fra og med 13. januar 2015 til 17. oktober 2016 til kurs 103,00 % Fra og med 17. oktober til og med Forfallsdato til kurs 104,00 %".
(iv) Punkt 3.6.5. skal lyde: "Ved utøvelse av eventuell Call eller Put skal Utstederen på dato angitt under Call eller Put betale til Obligasjonseierne Pålydende på Obligasjonene multiplisert med den kurs som skal gjelde for den angitte dato pluss påløpte Obligasjonsrenter".
(v) Nytt punkt 3.6.10. skal lyde: "Samlet utestående beløp under Obligasjonene skal 13. februar 2015 nedbetales med NOK 49 500 000 og dermed reduseres fra NOK 134 332 688 til NOK 84 832 688 ".
(vi) Punkt 3.7.1. skal lyde: "Hvis Utstederen ønsker å utøve eventuell rett til Call, helt eller delvis, skal dette meldes til Obligasjonseierne og Tillitsmannen senest 15 - femten - Bankdager før innløsning skal gjennomføres".
(vii) Punkt 3.7.2. skal lyde: "Utsteders innløsning av mindre enn alle Obligasjonene skal gjennomføres proratarisk mellom Obligasjonene."
(viii) Nytt punkt 3.7.5. skal lyde:
2

Nordic Trustee ASA
"Ved salg av ethvert datterselskap/Panteobjekt med avtalt oppgjørsdato fra 13. januar 2015 til og med 16. Januar 2017, forplikter Utsteder seg til at 80 % av netto provenyet skal anvendes til nedbetaling av Banklånet, 15 % av netto provenyet, inkludert gjeldende call premium, skal anvendes til innløsning av Obligasjonene, og 5 % av netto provenyet skal gå til Utsteder for å styrke likviditeten for å motvirke redusert kontantstrøm som følge av salg av eiendom".
3. Forholdet til Obligasjonsavtalen Alle øvrige bestemmelser i Obligasjonsavtalen gjelder fortsatt. Obligasjonsavtalen, Endringsavtale I og Endringsavtale II utgjør til sammen hele avtalen mellom partene som regulerer obligasjonslånet. Utsteder skal betale et engangshonorar på 0,31575 % av obligasjonslånets utestående før gjennomføring av nedbetalingen som følger av ny klausul 3.6.10. Betaling skal foretas til registrerte Obligasjonseiere per Bankdagens slutt 9. januar 2015 og utbetales 13. januar 2015. Det presiseres for ordens skyld at det nominelle engangshonoraret som fremkommer av beregningsmåten ovenfor, er tilnærmet lik det nominelle engangshonoraret som fremkommer ved å anvende beregningsmåten beskrevet i innkallingen til Obligasjonseiermøte datert 19. desember 2014. Formålet med tilpasning nevnt i foregående setning er at nedbetalingen, som følger av ny klausul 3.6.10, og engangshonoraret skal kunne utbetales på samme dato, og på dette grunnlag spare kostnader knyttet til praktisk gjennomføring av vedtaket fra Obligasjonseiermøte 8. januar 2015.
4. Lovvalg og verneting
Konflikter som måtte oppstå under denne Endringsavtalen og som ikke kan løses i minnelighet, skal avgjøres etter norsk rett og med Oslo Tingrett som verneting.
5. Ikrafttreden
Endringene i Obligasjonsavtalen trådte i kraft 8. januar 2015 på basis av vedtak i obligasjonseiermøte samme dato.
Denne Endringsavtalen er utstedt i to eksemplarer (originaler), hvorav Utstederen og Tillitsmannen beholder ett hver.
3


Pressmeddelande, 8 oktober 2015
Com Hem Holding AB offentliggör en villkorad inlösen av Senior Notes
Com Hem Holding AB (publ) ("Com Hem") offentliggör idag att dess dotterbolag NorCell Sweden Holding 2 AB (publ), ("Emittenten"), har lämnat besked om en villkorad inlösen av samtliga 186 587 700 10,75% Senior Notes som förfaller 2019 ("Obligationer" eller "Obligationerna").
Inlösen är villkorat av mottagande av betalning från en eller flera långivare under existerande kreditfaciliteter som tillsammans uppgår till ett belopp tillräckligt för att Emittenten ska kunna inlösa samtliga Obligationer.
Com Hem har tidigare kommunicerat att Emittenten kan komma att överväga att lösa in Obligationerna när det blir möjligt och planerat datum för inlösen är den 14 november 2015. Com Hem kommer att informera via ett pressmeddelande omkring den 13 november 2015, huruvida villkoren för inlösen kommer att bli uppfyllda eller inte.
Com Hem har för avsikt att även fortsättningsvis sträva efter att ha en långsiktig diversifierad finansiering i form av en blandning av obligations- respektive bankfinansiering.
För ytterligare information, kontakta: Investerare Caroline Tivéus, IR-chef Tel: +46(0)734 39 08 67 Investor.relations@comhem.com
Media Fredrik Hallstan, Presschef Tel: +46(0)761 15 38 30 press@comhem.com
Friskrivning De värdepapper som beskrivs i detta meddelande har inte och kommer inte att registreras i enlighet med den vid var tid gällande United States Securities Act från 1933 ("Securities Act").
Detta pressmeddelande innehåller sådan information som Com Hem Holding AB (publ) ska offentliggöra enligt lagen om värdepappersmarknaden och/eller lagen om handel med finansiella instrument. Informationen lämnades för offentliggörande den 8 oktober 2015 kl. 08:00 CET.
Detta meddelande kan innehålla vissa framåtriktade uttalanden. Sådana uttalanden är alla uttalanden som inte avser historiska fakta och kan identifieras av uttryck som "anser", "förväntar", "väntar", "avser", "uppskattar", "kommer", "kan", "fortsätter", "bör" eller liknande. De framåtriktade uttalandena i detta meddelande är baserade på olika uppskattningar och antaganden, vilka i flera fall baseras på ytterligare antaganden.

Även om Com Hem anser att dessa antaganden var rimliga när de gjordes, är sådana framåtriktade uttalanden föremål för väsentliga kända och okända risker, osäkerheter, eventualiteter och andra väsentliga faktorer som är svåra eller omöjliga att förutsäga och som ligger utanför bolagets kontroll. Sådana risker, osäkerheter, eventualiteter och andra väsentliga faktorer kan medföra att de faktiska resultaten kan komma att avvika väsentligt från de resultat som uttryckligen eller underförstått anges i detta meddelande genom de framåtriktade uttalandena.
Informationen, uppfattningarna och de framåtriktade uttalandena i detta meddelande gäller enbart per dagen för detta meddelande och kan förändras utan att det meddelas.
Om Com Hem Com Hem är en av Sveriges ledande leverantörer av bredband, tv och telefoni. Cirka 40 procent av Sveriges hushåll är anslutna till Com Hems nät och har tillgång till marknadens bredaste tv-utbud. Com Hem erbjuder bredbandshastigheter på upp till 500 Mbit/s till 1,9 miljoner hushåll och är den operatör i Sverige som levererar snabbast bredband till flest. Com Hem har sedan 2013 ett konkurrenskraftigt erbjudande av bredband- och telefonitjänster även för företag. Com Hem grundades 1983, har cirka 1 100 anställda och huvudkontor i Stockholm. Verksamheten bedrivs genom de tre dotterbolagen Com Hem AB, Phonera Företag AB samt iTUX Communication AB. Com Hems aktier är noterade på Nasdaq Stockholm. För mer information, gå till: www.comhemgroup.se.


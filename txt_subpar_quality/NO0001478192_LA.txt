VNR 147819-2
LÅNEKONTRAKT VEDRØRENDE
10,90% I/S ØVRE OTRA 1990/2015 KR 169.000.000,-
MED REGULERBAR RENTE OG INNLØSNINGSRETT VED RENTEREGULERINGSDATOENE
INNBETALING 30. NOVEMBER 1990

LÅNEKONTRAKT
Interessentskapet Øvre Otra ved dets eiere Aust-Agder Kraftverk, Kristiansand Energiverk v/Kristiansand kommune og Vestfold Kraftselskap som låntaker, opptar gjennom Christiania Fonds AS et obligasjonslån stort kr. 169.000.000,- på de betingelser som er bestemt i denne kontrakt.
Lånet skal i sin helhet benyttes til innfrielse av tilsvarende lån, opptatt i 1985, som ble benyttet til delvis finansiering av I/S Øvre Otras byggetrinn 3 og 4.
Lånet betegnes som:
I/S Øvre Otra 10,90% obligasjonslån 1990/2015
Kr 169.000.000,-.
Christiania Fonds AS er obligasjonseiernes tillitsmann og betegnes i det følgende med "tillitsmannen".
Lånet vil bli søkt tatt opp til notering på Oslo Børs av tillitsmannen.
§1
Lånet legges ut til offentlig tegning den 23. november 1990. Lånebeløpet stilles av Christiania Fonds AS til disposisjon for låntakeren den 30. november 1990 til kurs 100% minus 0,30% garantiprovisjon og 0,25% tegningsprovisjon. Långivernes innbetaling pr. 30. november 1990 skjer mot tildelingsbevis. Andelsstørrelsen blir kr 10.000,-. Lånet vil bli registrert i Verdipapirsentralen.
§2
Lånet skal være 10,90% p.a. rentebærende fra 30. november 1990. Renten erlegges etterskuddsvis i halvårlige terminer hver 30. mai og 30. november. Første rentetermin forfaller 30. mai 1991 og siste rentetermin forfaller 30. november 2015. Erlegges ikke renten i rett tid, svares fra forfallsdag 18% p.a. etterskuddsrente.
Renten reguleres første gang 30. november 1995. Ny rente og lengden på neste rentebindingsperiode fastsettes av I/S Øvre Otra i samarbeid med Cristiania Fonds AS 30 bankdager før rentereguleringstidspunktet. Den nye renten skal straks meddeles investor samt kunngjøres i Norsk lysingsblad og innmeldes til Oslo Børs.

De samme regler gjelder ved de neste rentereguleringstidspunkter.
§3
Obligasjonseierne har ved hvert rentereguleringstidspunkt rett til å få innløst sine obligasjoner til pari kurs. Krav om slik innløsning må være registrert i VPS av obligasjonseiernes kontofører innen 15 bankdager før termindato.
§4
I/S Øvre Otra har ved hver rentereguleringsdato rett til med 30 bankdagers varsel helt å innløse lånet til pari kurs. I/S Øvre Otra kan også innløse lånet helt eller delvis innen 5 bankdager etter at fristen for obligasjonseiernes innløsningsrett er gått ut.
§5
Lånet er avdragsfritt i 5 år og nedbetales deretter over 20 år med et første avdrag på kr 4.420.000,- og deretter med 39 like store halvårlige avdrag på kr 4.220.000,-, kun ved loddtrekning til pari kurs. Første avdrag forfaller 30. mai 1996 og siste avdrag forfaller 30. november 2015.
Det tas forbehold om forholdsmessig reduksjon av avdragsbeløpene i den grad obligasjonseierne og/eller låntaker benytter sin rett til å innløse obligasjoner til pari kurs.
§6
Forfalt rente og uttrukne obligasjoner vil bli godskrevet den enkelte obligasjonseier direkte fra Verdipapirsentralen. Liste over uttrukne obligasjoner vil ikke bli offentliggjort idet Verdipapirsentralen gir melding til de berørte parter. Det vil bli offentliggjort i Norsk lysingsblad at trekning har funnet sted.
Christiania Bank og Kreditkasse står som innløsningssted for lånet og de nødvendige midler til betaling av forfalne eller uttrukne obligasjoner og forfalne renteterminer skal låntakeren stille til disposisjon for obligasjonseierne, representert ved tillitsmannen, senest 1 - en - bankdag før hver termin.
Hvis lånet erklæres for misligholdt i henhold til § 11 nedenfor, er samtlige på vedkommende tidspunkt ikke innfridde obligasjoner

anse som forfalne til betaling 8 - åtte - dager etter at tillitsmannen har gitt låntakeren meddelelse om at lånet er erklært misligholdt.

§7
Pant i I/S Øvre Otra's eiendommer, anlegg og rettigheter i Bykle kommune og Valle kommune ved transport av tinglyst pantobligasjon stor kr 169.000.000. Obligasjonen har prioritet og opptrinnsrett etter foranstående bekreftelser pr 01.10.1990 ca kr 1.408.000.000. Nedlagt anleggskapital pr 01.10.1990 er ca kr 2.858.000.000.
Formuesvedien av alle I/S Øvre Otra's anlegg er i skattetakst pr. 1.1.1987 fra Hydrologiservice A/S satt til kr. 3.44 mill.
I tilfelle brann, inngår det pantsattes assuransesum i pantsettelsen.
Pantobligasjonen skal utstedes til tillitsmannen som kreditor og skal ikke av tillitsmannen kunne transporteres til noen annen enn den som etter nærværende kontrakt etterfølger ham som tillitsmann. Er ved tillitsmannsskifte den avgåtte tillitsmann enten forhindret fra å påtegne pantobligasjonen transport til etterfølgeren eller ikke villig til gjøre det, skal en notarialbekreftet utskrift av protokollen for det møtet av obligasjonseiere hvor ny tillitsmann lovlig er valgt overenstemmende med nærværende kontrakts bestemmelser, jfr. § § 13, 14 og 15, påtegnes pantobligasjonene og tinglyses, og denne påtegning skal da være legitimasjon for den nye tillitsmann til å utøve enhver rettighet vedrørende pantobligasjonene som er hjemlet den opprinnelige tillitsmann etter denne kontrakt, herunder også til å gi kvitteringer til avlesning.
Så lenge låntakerens forpliktelser med hensyn til lånet ikke er misligholdt, jfr. § 11, er låntakeren berettiget til når som helst å kreve at det av pantobligasjonene avleses det beløp for hvilket det på vedkommende tidspunkt er innfridd obligasjoner.

§8

Deltakerne (eierne) i Interessentskapet Øvre Otra er pro rata ansvarlige for forpliktelsene etter denne kontrakt i følgende forhold:

Aust-Agder Kraftverk

31,4%

Kristiansand Kommune v/Kristiansand Elektrisitetsverk

37,2%

Vestfold Kraftselskap

31,4%

Aust-Agder Kraftverk er et interkommunalt selskap dannet av følgende kommuner i Aust-Agder Fylke:
Gjerstad, Vegårdshei, Tvedestrand, Moland, Froland, Øyestad, Tromsø,Hisø, Lillesand, Birkenes, Åmli, Iveland, Evje og Hornnes, Bygland, Valle, Bykle, Risør og Grimstad.
Kommunene hefter solidarisk for Aust-Agder Kraftverks forpliktelser.
For Kristiansand Energiverks forpliktelser er Kristiansand Kommune ansvarlig.
Vestfold Kraftselskap er en sammenslutning av samtlige kommuner i Vestfold Fylke, unntatt Tønsberg by. Vestfold Fylke garanterer for selskapets forpliktelser.
§9
Låntakeren plikter å holde de pantsatte formuesgjenstander i god og uforringet stand inntil hele lånet er tilbakebetalt.
Låntakeren plikter å holde alle bygninger og anlegg med løst og fast maskineri, inventar og alt utstyr brannforsikret til fullverdi i ett eller flere selskaper som godkjennes av långiverne og legitimere overfor tillitsmannen at så er skjedd. Forsikringen skal tegnes på det vilkår at den ikke kan oppsies av forsikringsselskapet eller opphøre på annen måte uten at tillitsmannen er gitt 1 - en - måneds forutgående varsel mot at tillitsmannen om nødvendig garanterer for premien for den tid som går inntil forsikringen opphører. Mottar tillitsmannen varsel og låntakeren ikke innen 14 - fjorten dager deretter har sørget for ny forsikring på samme vilkår, er tillitsmannen berettiget og forpliktet til for låntakerens regning å besørge slik forsikring tegnet.
Utbetalte forsikringsbeløp skal låntakeren anvende til gjenoppbygging eller gjenanskaffelse av det som måtte være ødelagt ved brann eller på annen måte, så fremt ikke annet er avtalt med tillitsmannen. Tillitsmannen har rett til å sikre seg at denne bestemmelse overholdes ved at han på låntakerens vegne hever erstatningssummen og forvalter den i det anførte øyemed. Det beløp av erstatningssummen som ikke måtte komme til slik anvendelse, skal innsettes til forrentning i bank til sikkerhet for lånet ved siden av pantobligasjonene eller anvendes til ekstraordinær amortisasjon av lånet, hvis dette finnes å være i obligasjonseiernes interesse.
Dog kan tillitsmannen, når han finner at det kan skje uten at det skader obligasjonseiernes interesse, frafalle kravet om

gjenoppbygging og nyanskaffelser og kravet om ekstra avdrag. Ved ekstra avdrag uttrekkes obligasjoner tilsvarende salgs- eller assuransesum. Disse obligasjoner innfris ved første ordinære avdragstermin etter 2 -- to -- måneders forutgående kunngjøring. De uttrukne og annulerte obligasjoner skal ikke føre til reduksjon av de ordinære terminer i henhold til loddtrekningsplanen.
Uten skriftlig samtykke fra tillitsmannen eller eventuelt fra obligasjonseierne etter beslutning i møte, er låntakeren ikke berettiget til å selge noen av de pantsatte eiendommer eller deler av dem sålenge nærværende lån ikke er helt innfridd.
§ 10
Tillitsmannen forvalter pantobligasjonene på vegne av obligasjonseierne og er forpliktet til å iakta alt som måtte være påkrevet for å opprettholde og bevare panteretten inntil samtlige obligasjoner er innfridde. Sålenge nårværende lån ikke er misligholdt, er tillitsmannen berettiget til når han finner at det kan skje uten skade for obligasjonseiernes interesse:
a) å frafalle panterett for deler av pantet som måtte bli gjenstand for ekspropriasjon,
b) å frafalle panterett for deler av pantet som låntakeren ønsker å selge eller på annen måte overdra til andre,
c) å samtykke i at låntakeren tilstår noen servituttrettigheter over de pantsatte eiendommer eller legger noe annet bånd på disposisjonsretten over disse.
Til ethvert slikt samtykke skal tillitsmannen knytte de betingelser som han finner påkrevet i obligasjonseiernes interesse.
Tillitsmannen er likevel bare berettiget til å gi slikt samtykke når han etter beste skjønn finner at pantsikkerheten ikke i noe tilfelle forringes for et beløp som overstiger en tiendedel av de på vedkommende tidspunkt gjenstående uinnfridde obligasjoner. Ellers kan slikt samtykke kun gis ved beslutning av et møte av obligasjonseierne selv. Jfr. § § 13, 14 og 15.
Ethvert vederlag som tilfaller låntakeren som følge av noen transaksjon hvortil slikt samtykke er meddelt av tillitsmannen eller et møte av obligasjonseierne, skal utbetales og forvaltes av ham som en del av sikkerheten for nærværende lån. Slike lån kan kun utbetales til låntakeren:
a) til innkjøp av annen fast eiendom som tillitsmannen finner som sikkerhet for nærværende lån og som gis behørlig pantsikkerhet for lånet,
b) til forbedring av pantet med tillitsmannens godkjennelse og

under hans kontroll, c) til ekstraordinær uttrekning og annullering av obligasjoner
under nærværende lån til en kurs av ikke over pari og med tillegg av påløpne renter og omkostninger. De uttrukne og annulerte obligasjoner skal ikke føre til reduksjon av de ordinære terminer ifølge loddtrekningsplanen.
Finner tillitsmannen at det kan skje uten skade for obligasjonseiernes interesser, kan han samtykke i at vederlaget utbetales låntakeren uten at det knyttes slike betingelser til det som nevnt under punktene a-c ovenfor, når vederlaget anses ubetydelig i forhold til såvel verdien av det totale pant som til gjenstående lånebeløp.
§ 11
Denne kontrakt skal kunne anses som misligholdt i følgende tilfelle:
1) Hvis låntakeren ikke har betalt den forfalne rentetermin (med etterskuddsrente, rentesrente og omkostninger) innen 14 dager etter forfallsdag.
2) Hvis låntakeren ikke har betalt en obligasjon som er uttrukket til innfrielse (i tilfelle med etterskuddsrenter og omkostninger) innen 14 dager etter forfallsdag.
3) Hvis låntakeren gjør brudd på noen annen forpliktelse som påhviler ham etter denne kontrakt.
4) Hvis låntakeren ikke har betalt utgiftsbeløpet til tillitsmannen eller andre, som påhviler låntakeren etter denne kontrakt, innen 14 dager etter påkrav og forholdet, omtalt under pkt. 1-4 ovenfor, ikke rettes innen 7 dager etter mottakelsen av tillitsmannens skriftlige varsel.
Ved mislighold kan tillitsmannen på eget initiativ erklære det hele lån forfalt til betaling og ta ethvert skritt til inndrivelse av lånet.
Tillitsmannen plikter i slike tilfelle å erklære lånet for misligholdt og forfalt til betaling såfremt han:
- enten får skriftlig oppfordring dertil fra eiere av obligasjoner som representerer minst 1/5 av det gjenstående beløp og sammen med oppfordringen enten innsender til tillitsmannen VPS-- dokumentasjon over det antall obligasjoner de oppgir å eie, eller vedlegger bevitnelse fra godkjent kontofører om at dette antall obligasjoner er båndlagt hos kontofører som tilhørende de oppgitte eiere. Obligasjonene skal i såfall forbli båndlagt inntil tillitsmannen har avgitt kjennelse for å ha mottatt

oppfordringen.
- eller det så besluttes av et møte av obligasjonseiere i overensstemmelse med nærværende kontrakts bestemmelser om slike møter. I dette tilfelle plikter tillitsmannen også å ta ethvert skritt til inndrivelse av obligasjonene som møtet måtte beslutte, idet den dog i dette tilfelle kan kreve tilfredsstillende sikkerhet for de utgifter som derved måtte påløpe.
Hvis tillitsmannen i noe sådant tilfelle enten etter eget initiativ eller i henhold til oppfordring fra eiere av obligasjoner som representerer minst 1/5 av lånebeløpet, eller i henhold til beslutning av møte av obligasjonseiere, vil eller skal erklære det hele lån for misligholdt, har han å gi låntakeren rekommandert meddelelse herom.
Den enkelte obligasjonseier har i intet tilfelle rett til på egen hånd å søke dekning for sin obligasjon hos låntakeren direkte.
§ 12
Dersom tillitsmannen søker seg fritatt eller det inntrer omstendigheter som etter beslutning av obligasjonseierne på møte overenstemmende med denne kontrakts regler gjør ham uskikket til å oppfylle vervet som tillitsmann, blir ny tillitsmann å velge på møte av obligasjonseiere, avholdt overensstemmende med § § 13, 14 og 15.
Den avgående tillitsmannen plikter - så sant det er mulig - selv å innkalle til slikt møte. Er han ikke istand til dette, eller har han ikke innkalt til slikt møte innen en måned etter at den begivenhet er inntrådt som foranlediget tillitsmannskiftet, kan eiere av obligasjoner som representerer minst 1/10 av lånebeløpet, selv innkalle obligasjonseierne til et slikt møte til valg av ny tillitsmann.
De obligasjonseiere som i henhold hertil innkaller til slikt møte, plikter ved møtets åpning å fremlegge VPS-bekreftelse over obligasjoner som minst utgjør det beløp som berettiger til innkallelse av møtet, jfr. § 13.
§ 13
Møte av obligasjonseiere skal avholdes enten når tillitsmannen finner det påkrevet eller når det skriftlig begjæres av eiere av obligasjoner for minst 1/10 av lånebeløpet, og de i begjæringen oppgir de anliggender som begjæres behandlet på møtet.
Med begjæringen må enten oversendes VPS--bekreftelse over det tilstrekkelige antall obligasjoner eller vedlegges bevitnelse

fra kontofører om at slike obligasjoner er båndlagt der på samme måte som i § 11 - dog skal i dette tilfelle obligasjonene bli beroende båndlagt enten hos tillitsmannen eller hos vedkommende kontofører inntil møtet er avholdt og avsluttet.
Har tillitsmannen ikke etterkommet slik begjæring om å innkalle til et møte innen 14 dager etter at han har mottatt begjæringen, er vedkommende eiere av obligasjoner berettiget til selv å utferdige innkallelse til slikt møte for behandling av de anliggender som er oppgitt i begjæringen.
Møter av obligasjonseiere skal holdes i Oslo etter innkallelse som skal skje med minst en ukes varsel og bekjentgjøres i Norsk lysingsblad og i minst en alminnelig utbredt dagsavis, og spesielt angi de anliggender som skal forelegges til behandling. Kun om de i begjæringen angitte anliggender kan vedkommende møte fatte beslutning.
Møtet ledes av en representant for tillitsmannen såfremt en sådan er tilstede og er villig. Ellers velges dirigenten av møtet selv. Over møtet føres protokoll som skal angi hvilke obligasjonseiere som møter
- personlig eller ved fullmakt - og hvor mange stemmer hver avgir. Likeledes skal protokollen inneholde in extenso alle beslutninger som fattes på møtet. Protokollen skal undertegnes av dirigenten og av 2 obligasjonseiere som møtet velger hertil. Protokollen skal oppbevares hos tillitsmannen. Er han uvillig hertil eller lar det seg av andre grunner ikke gjøre, oppbevares protokollen av vedkommende møtes dirigent.
§ 14
På møter av obligasjonseiere har hver obligasjonseier en stemme for hvert kr 10.000,- pålydende han eier. Som legitimasjon for eierforholdet og dermed for stemmeretten, tjener at eieren enten medbringer til møtet VPS-bekreftelse over det antall obligasjoner han representerer eller fremlegger erklæring fra kontofører om at obligasjonene av ham er båndlagt der, og vil forbli båndlagt der inntil møtet er avsluttet.
I alle saker hvor det ikke er enstemmighet, skal det stemmes skriftlig og stemmetallene innføres i protokollen.
I tilfelle av stemmelikhet gjør dirigentens stemme utslaget, enten han er obligasjonseier eller ikke.

§ 15
Beslutninger på møte av obligasjonseiere fattes med simpelt flertall av de avgitte stemmer såfremt minst halvdelen av obligasjonenes beløp er representert på møtet. Er kun et mindre beløp representert, kreves for gyldig beslutning at minst 2/3 av de avgitte stemmer har stemt for beslutningen.
I følgende saker kreves dog til gyldig beslutning minst 2/3 av de på møtet avgitte stemmer, eller at obligasjonseiere som representerer minst halvdelen av samtlige obligasjoners beløp, har stemt for beslutningen:
a) Beslutning om avsettelse av tillitsmannen og beskikkelse av ny tillitsmann.
b) Godkjennelse som personlig debitor for lånet av andre enn de opprinnelige debitorer.
c) Endringer av noen bestemmelser i denne kontrakt vedrørende obligasjonseiernes rettigheter overfor debitor personlig eller vedrørende pantsikkerheten, herunder også endringer av forfall, terminer, rentesatser etc.
Forsvidt angår a) og b) skal det - hvis det på første møte ikke oppnås flertall som ovenfor bestemt - snarest mulig innkalles til nytt møte, hvor valget da skjer ved simpelt flertall av de avgitte stemmer.
I tilfelle stemmelikhet, gjør dirigentens stemme utslaget. I alle saker hvor det ikke er enstemmighet, skal det stemmes skriftlig og stemmetallet anføres i protokollen.
Gyldig fattede beslutninger på møte av obligasjonseiere blir, forsvidt de fører til noen endringer i nårværende kontrakts bestemmelser, å påtegne kontrakten i form av utskrift av protokollen for vedkommende møte, bekreftet av tillitsmannen eller dirigenten hvis denne er en annen enn tillitsmannens representant.
Tillitsmannen har rett og plikt til å etterkomme og søke iverksatt de beslutninger som gyldig treffes på et slikt møte.
§ 16
Alle omkostninger vedrørende låneopptaket, herunder trykking av prospekter, tegningsinnbydelser, annonsering og foreskrevne kunngjøringer, tinglysing av pantobligasjonene og påtegning på disse, forvaltning av pantobligasjonene, samt omkostninger i forbindelse med børsnotering, bæres av låntakeren. Mulig stempelskatt og/eller andre avgifter av hvilken som helst art, som av norske myndigheter måtte bli pålagt obligasjoner i dette lån, bres av låntakeren.

Innløsningsstedet, jfr § 6, får for sitt arbeid som kontofører p.t. kr. 18.000,- pr. år. I tillegg til dette vil gjeldende VPS--priser for lånet bli belastet låntaker pr. år.
§ 17
Lånet er betinget av at de nødvendige vedtak om låneopptak og pantsettelser blir fattet såvel av låntaker som av eierselskapene samt at garantistenes vedtak, såvel som andre vedtak hvor det kreves, blir godkjent av fylkesmannen.
§ 18
Nårværende lånekontrakt er utferdiget i 5 eksemplarer, hvorav partene beholder ett hver.

STFOLD KRAFTSELSKAP

.CHRISTIANIA FONDS AS


NORSK TILLITSMANN ASA www.trustee.no
This letter to the bondholders is issued in Norwegian only. For further information please contact Norsk Tillitsmann ASA.
Til obligasjonseierne i: ISIN: NO 001041701.7 - FRN Estatia Resort Property AS åpent obligasjonslån
2008/2011 Call

Oslo, 18. november 2010

Refinansiering - innkalling til orienteringsmøte for obligasjonseiere
Norsk Tillitsmann ASA er tillitsmann for ovennevnte obligasjonslån.
Det vises til tidligere meldinger til obligasjonseierne.
Estatia-konsernet, herunder låntager Estatia Resort Property AS, gjennomgikk en restrukturering i desember 2008. Som en del av restruktureringen vedtok obligasjonseierne på et obligasjonseiermøte avholdt den 17. desember 2008 en rekke endringer i obligasjonslånets vilkår, herunder bl.a. ny hovedlåntager samt endring i rente og avdragsvilkår. En følge av de vedtatte endringene var at den forutsatte rentebetjening av obligasjonslånet ble forskjøvet, ved at påløpte renter skulle tillegges lånets hovedstol, dog med unntak av en begrenset betaling av renter og kostnader på inntil NOK 500 000,- pr. år.
Obligasjonseierne ble i brev av 16. november 2009 gitt melding om at låntager ikke var i stand til å gjennomføre forutsatt betaling pr. 22. november 2009. Videre ble obligasjonseierne orientert om at den økonomiske situasjon for låntager var meget anstrengt, og at det heftet stor usikkerhet med hensyn på videre drift.
Som en del av den nevnte restrukturering ble obligasjonseierne eiere av 7.5 % av aksjene i den nye låntager Estatia Resort Kragerø AS. Gjennom denne eierposisjon er obligasjonseierne trolig orientert om at selskapet ble slått konkurs i november 2009. Samtidig ble det åpnet konkurs i låntagers viktigste datterselskaper, herunder i Estatia Resort Property AS. Med dette som bakgrunn orienteres obligasjonseierne for ordens skyld om at enhver videre ordinær betjening av lånet er opphørt, og at det ikke foreligger noen utsikt til at ordinær rente- og avdragsbetaling for lånet vil kunne gjenopptas på et senere tidspunkt.
For å gi obligasjonseierne en ytterligere orientering om den rådende situasjon, og redegjøre for hvilke handlingsalternativer som kan foreligge for obligasjonseierne, innkalles det med dette til et orienteringsmøte. På møtet vil sakens historie kort bli gjennomgått, samt at det vil bli orientert om det arbeid som er nedlagt i saken etter konkursåpning hos låntager. I egenskap av tillitsmann for obligasjonslånet ønsker også Norsk Tillitsmanns en dialog med obligasjonseierne om hvordan saken skal håndteres videre. Det skal ikke gjøres formelle vedtak på obligasjonseiermøtet.

M A ILIN G A D D R ESS · P .O .B O X I4 7 O V IK A , N -O I l6 O SLO

LO CATIO N · H AAKON VII GATE I, OSLO, NORWAY

phone · +47 22 87 94 00 fax · +47 22 87 94 10 org.nr · no 963 342 624 MVA e-mail · mail@trustee.no

· NORSK TILLITSM ANN ASA

Obligasjonseierne innkalles herved til obligasjonseiermøte:

Tidspunkt: Tirsdag 30. november 2010 - kl 13.00

Sted:

Norsk Tillitsmanns lokaler,

Haakon VIIs gate 1, 0161 Oslo, 5. etg.

Møtet er kun beregnet for obligasjonseiere i obligasjonslånet og eventuelt deres rådgivere. Vi ber om at obligasjonseierne medbringer til møtet dokumentasjon for sitt innehav av obligasjoner, for eksempel i form av kopi av kontoutskrift fra Verdipapirsentralen.

Av praktiske grunner ber vi om at obligasjonseiere som ønsker å være tilstede på obligasjonseiermøtet personlig og/eller ved rådgiver melder dette til Norsk Tillitsmann på telefon 22 87 94 00 eller e-post (mail@trustee.no).

Med vennlig hilsen NORSK TILLITSMANN ASA
2 ' - ' -- ^
Hans Bernhard Lind

2


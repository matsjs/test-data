CONCENT
Tilläggsprospekt
Concent Utveckling Holding 3 AB (publ)
FI Dnr 16-8924 Detta tilläggsprospekt ("Tilläggsprospektet") är daterat och offentliggjort den 14 juni 2016
1. Bakgrund
Concent Utveckling Holding 3 AB (publ) ("Bolaget") offentliggjorde och publicerade den 20 maj 2016 ett prospekt avseende inbjudan till teckning av obligationer (FI Dnr 16-6299) ("Prospektet"). Prospektet godkändes och registrerades av Finansinspektionen samma dag. Definierade termer i detta Tilläggsprospekt ska ha samma innebörd som i Prospektet, om inte annat specifikt anges. Detta Tilläggsprospekt har tagits fram med anledning av att Bolaget önskar förlänga teckningsperioden som anges i Prospektet, i enlighet med punkt 2.1 (Teckningsperiod) nedan. Syftet bakom förlängningen är att förbättra möjligheterna att kunna genomföra den obligationsemission för vilket Prospektet framtagits. Som en följd av förlängningen av teckningsperioden önskar Bolaget även förlänga vissa övriga i Prospektet angivna tidsramar, såsom närmare beskrivs i punkterna 2.2 - 2.6 nedan. Detta Tilläggsprospekt är en del av Prospektet och ska läsas tillsammans med detta.
2. Ändringar
2.1 Teckningsperiod
Såsom angivet i Prospektet ska teckningsperioden löpa från den 23 maj 2016 till och med den 15 juni 2016. Som en följd av registrering av detta Tilläggsprospekt ska den sista dagen för teckningsperioden härmed i stället vara den 22 juni 2016. Detta medför att anmälningssedeln måste vara JOOL tillhanda senast kl. 17:30 den 22 juni 2016.
2.2 Tilldelning
Såsom angivet i Prospektet förväntas Bolagets styrelse fatta beslut om, och genomföra tilldelning och emission av, Obligationerna omkring den 16 juni 2016. Som en följd av registrering av detta Tilläggsprospekt ska den sista dagen för beslut om tilldelning och tilldelning härmed i stället förväntas vara den 23 juni 2016.
W/6782348/v6

2 (3)
2.3 Datum för inbetalning
Såsom angivet i Prospektet ska tecknade och tilldelade Obligationer betalas enligt instruktion på avräkningsnotan, dock senast den 20 juni 2016. Som en följd av registrering av detta Tilläggsprospekt ska den sista dagen för inbetalning härmed i stället vara den 24 juni 2016.
2.4 Första Emissionsdag
Såsom angivet i Prospektet ska den Första Emissionsdagen vara den 21 juni 2016. Som en följd av registrering av detta Tilläggsprospekt ska den Första Emissionsdagen härmed i stället vara den 29 juni 2016. Denna ändring av Första Emissionsdag medför även att vissa följdändringar kommer att göras i Prospektet och Villkoren för Obligationerna, innebärandes att definitionen av Ränteförfallodag i Villkoren för Obligationerna kommer att få nedanstående ny lydelse vilken ska ersätta den lydelse som framgår i Prospektet:
"Ränteförfallodag" avser den 29 september, 29 december, 29 mars och 29 juni varje år, eller om en sådan dag inte är en Bankdag, den Bankdag som följer enligt Bankdagskonverteringen. Obligationernas första Ränteförfallodag ska vara den 29 september 2016 och den sista Ränteförfallodagen ska vara den relevanta Återbetalningsdagen.
Ändringen av Första Emissionsdagen till den 29 juni 2016 medför även att definitionen av Slutlig Förfallodag i Villkoren för Obligationerna kommer att få nedanstående ny lydelse vilken ska ersätta den lydelse som framgår i Prospektet:
"Slutlig Förfallodag" är den 29 juni 2021.
2.5 Bristande och felaktig betalning
Såsom angivet i Prospektet ska bristande eller felaktigt inbetalt belopp återbetalas till inbetalaren efter den 21 juni 2016. Som en följd av registrering av detta Tilläggsprospekt ska den sista dagen för återbetalning av felaktigt inbetalt belopp i stället vara den 29 juni 2016.
2.6 Erhållande av obligationer
Såsom angivet i Prospektet ska investerare erhålla obligationer tidigast den 21 juni 2016. Som en följd av registrering av detta Tilläggsprospekt ska den tidigaste dagen för erhållande av obligationer i stället vara den 29 juni 2016.
3. Övrig information
Detta Tilläggsprospekt har godkänts och registrerats av Finansinspektionen i enlighet med bestämmelserna i 2 kap. 34 §, lagen (1991:980) om handel med finansiella instrument. För det fall det finns diskrepans mellan detta Tilläggsprospekt och Prospektet eller andra dokument som införlivats genom hänvisning i Prospektet, ska detta Tilläggsprospekt äga företräde.
Investerare som har tecknat sig för Obligationer i enlighet med villkoren i Prospektet och som önskar ändra eller ångra sin teckning med anledning av att detta Tilläggsprospekt har offentliggjorts måste återkalla eller begära ändring av sin anmälan inom fem (5) arbetsdagar från offentliggörandet av detta Tilläggsprospekt. Denna rätt att återkalla eller begära ändring
W/6782348/v6

3 (3) följer av att de nya omständigheterna som nämns i 2.1 - 2.6 ovan har inträffat innan anmälningstiden för erbjudandet löpte ut och de överlåtbara värdepapperna har levererats. För ytterligare information, vänligen kontakta: Runar Söderholm, VD E-mail: runar.soderholm@concent.se Telefon: 070-090 14 35
W/6782348/v6


ISIN: NO 000 1314694
LÅNEAVTALE AS NORDLANDSKRAFT
NOK 110.000.000 6,25 % OBLIGASJONSLÅN 1993/2016 med regulerbar rente og innløsningsrett
Fylkeskommunal garanti

-4M
INNHOLDSFORTEGNELSE

·
*

1.0 Definisjoner 2.0 Opplysninger om Lånet 3.0 Børsnotering 4.0 Registrering i VPS 5.0 Tillitsmannens funksjoner, oppgaver og ansvar 6.0 Vilkår for utbetaling av Lånet 7.0 Erklæring fra Låntaker - opplysningsplikt 8.0 Lånets sikkerhet 9.0 Renter og renteberegning 10.0 Avdrag og uttrekning 11.0 Renter ved forsinket betaling 12.0 Førtidig innløsning og innfrielse (PUT/CALL) 13.0 Låntakers erverv av Egne obligasjoner 14.0 Låntakers forpliktelser i Lånets løpetid 15.0 Godtgjørelse og dekning av utgifter 16.0 Mislighold 17.0 Obligasjonseiermøtets og Tillitsmannens myndighet 18.0 Saksbehandling på obligasjonseiermøte 19.0 Gjentatt obligasjonseiermøte 20.0 Bytte av Tillitsmann 21.0 Konfliktløsning og verneting

Side
3 4 4 5 5 5 6 7 7 8 8 8 9 9 10 10 12 13 16 16 17

2

AVTALE MELLOM LÅNTAKER, TILLITSMANN OG OBLIGASJONSEIERE OM FORVALTNING AV OBLIGASJONSLÅN
Denne Låneavtale er inngått den 15. juli 1993.

AS Nordlandskraft Låntaker

Den norske Bank AS Tillitsmann

DnB Fonds AS Tilrettelegger

Obligasjonseierne har ved tegning av obligasjoner i Lånet tiltrådt Låneavtalen:
Obligasjonseierne er bundet av Låneavtalens vilkår så fremt det i tegningsinnbydelsen er gitt opplysninger om tiltredelsen, og Låneavtalen på forhånd var gjort offentlig tilgjengelig.
Lånets Tillitsmann har ved tegningen fått fullmakt til å opptre på vegne av obligasjonseierne så langt Låneavtalen rekker.
Låneavtalen er tilgjengelig for enhver og kan fås ved henvendelse til Tillitsmannen eller Tilrettelegger av Lånet, DnB Fonds AS.

1.0 DEFINISJONER I denne Låneavtale skal nedenstående ord og uttrykk ha følgende mening:

"Bankdag"

enhver ordinær åpningsdag for banker i Norge;

"Gjenstående Lån"

sum av pålydende av alle utestående obligasjoner i Lånet som ikke er nedskrevet og slettet i VPS;

Egne Obligasjoner'

obligasjoner i Gjenstående Lån, som eies av Låntaker, Låntakers datterselskap(er) eller noen som har slik innflytelse over Låntaker som nevnt i aksjeloven § 1-2;

3

"Forfallsdato"
"NIBOR"
"R entereguleringsdato'' "Rentebindingsperiode" "Utestående Lån" "VPS"

den dato som rente og avdrag forfaller til betaling. Er forfallsdato en dag som ikke er Bankdag flyttes forfallsdato til første påfølgende Bankdag;
(Norwegian Interbank Offered Rate). Rentenivået for norske kroner i det norske interbankmarkedet kl. 12.00 2 - to bankdager før termindato. Renten skal være markedets tilbudsside;
den dato hvor endring i rentesats blir effektiv;
det tidsrom rentesatsen er fastsatt for;
sum av pålydende av obligasjoner i Gjenstående Lån med fradrag av Egne Obligasjoner;
Verdipapirsentralen.

2.0 OPPLYSNINGER OM LÅNET Låntaker har besluttet å oppta et obligasjonslån, stort NOK 110,000.000, heretter kalt Lånet.

Obligasjonene er hver pålydende NOK 10.000 og er sideordnede og likestilt.

Lånets offisielle navn:

6,25 % AS Nordlandskraft 1993/2016

med regulerbar rente og innløsningsrett

Fylkeskommunal garanti

Lånets ISIN nummer er: NO 000 1314694.

Lånet vil løpe fra og med 22. juli 1993 til 22. juli 2016.

Formålet med låneopptaket er refinansiering av sertifikatlån.

3.0 BØRSNOTERING Lånet vil bli søkt tatt opp til notering på Oslo Børs.

4

4.0 REGISTRERING I VPS Lånet er registreringspliktig i VPS i henhold til lov av 14. juni 1985 nr. 62 § 1-2. Lånet registreres i VPS av Låntakers kontofører i henhold til særskilt avtale.

5.0 TILLITSMANNENS FUNKSJONER, OPPGAVER OG ANSVAR 5.1 Tillitsmannen skal i henhold til denne Låneavtale samt lover og forskrifter ivareta
obligasjonseiernes interesser og rettigheter overfor Låntaker, herunder bl.a.:

kontrollere at Låntaker oppfyller sine forpliktelser etter Låneavtalen,

kontrollere at Lånets sikkerhet ivaretas på en hensiktsmessig og betryggende

måte,


^

- utøve nødvendig skjønn ved gjennomføring av de oppgaver Tillitsmannen er tillagt etter

Låneavtalen,

formidle til obligasjonseierne nødvendig informasjon, som innhentes og mottas i egenskap av tillitsmann,

kontrollere rettidig og korrekt nedbetaling av Lånet og betaling av renter,

informere Oslo Børs om forhold som har vesentlig betydning for kursnoteringen, uten at det fritar Låntaker for sine forpliktelser overfor Oslo Børs.

^

5.2 Tillitsmannen er erstatningsansvarlig for obligasjonseiernes økonomiske tap som følge av at

^

Tillitsmannen uaktsomt har forsø mt sine funksjoner og oppgaver etter Låneavtalen.

6.0 VILKÅR FOR UTBETALING AV LÅNET 6.1 Utbetaling av Lånet foretas av DnB Fonds AS på betingelse av at Tillitsmannen har mottatt fra
Låntaker de dokumenter som er angitt nedenfor under bokstavene a )- c) senest 3 - tre Bankdager før utbetalingsdato, jfr. pkt. 6-3, og Tillitsmannen skriftlig har meddelt at disse er kontrollert og funnet formelt i orden. Følgende dokumenter skal sendes/leveres Tillitsmannen:
(a) Låneavtalen i undertegnet stand,
(b) utskrift av nødvendige beslutninger eller fullmakt fra Låntakers organer om opptak av Lånet,
5

(c) Låntakers vedtekter og firmaattest (d) nødvendige godkjennelser og tillatelser fra offentlig myndighet i forbindelse med
låneopptaket, (e) sikkerhetsdokumentene, som omhandlet i pkt. 8.0 og (f) bekreftelse fra forsikringsselskap om utstedelse av forsikringspolise som dekker relevante
deler av pantet. 6.2 Tillitsmannen kan utsette fristen for oppfyllelse av ovennevnte dokumentasjonskrav dersom
Tillitsmannen finner det nødvendig. 6.3 Dersom betingelsene for utbetaling av Lånet foreligger, utbetales Lånet, den 22. juli 1993.
7.0 ERKLÆRING FRA LÅNTAKER - OPPLYSNINGSPLIKT OG ANSVAR 7.1 Låntaker bekrefter og innestår for at:
(a) alle opplysninger i prospekt og tegningsinnbydelse utgitt i forbindelse med Lånet er korrekt og i overensstemmelse med kjente forhold, og at ingen forhold som kan ha vesentlig innvirkning på låntakers økonomiske situasjon er holdt tilbake.
(b) alle godkjennelser og tillatelser fra offentlig myndighet og Låntakers organer om opptak av Lånet, foreligger,
(c) Låntaker, utover de forhold som eventuelt er nevnt i prospekt og tegningsinnbydelse, ikke er kjent med at noen har reist eller har til hensikt å reise sak eller granskning mot ham som kan gjøre det vanskelig å oppfylle Låneavtalens forpliktelser.
7.2 Låntaker skal holde Tillitsmannen skadesløs for økonomisk tap som påføres ham ved at han har innrettet seg etter de erklæringer og opplysninger Låntaker har avgitt før utbetaling av Lånet og i Lånets løpetid.
6

8.0 LÅNETS SIKKERHET 8.1 For Lånet vil det bli utstedt en pantobligasjon stor NOK 110.000.000 med pant i Nordland
fylkeskommunes v/AS Nordlandskrafts andel i Kobbelv kraftverk i Sorfold kommune. Anlegget ble taksert i 1988 og ligningsverdi satt til NOK 1.447.000.000. Takst er utfort av Hydrologiservice AS.Oslo. Anlegget er anslått til å ha en verdi p.t. på NOK 1.700.000.000. Gro ner Trondheim AS har foretatt ovennevnte verdianslag og AS Nordlandskrafts styre mener at verdiansettelsen gir et riktig bilde av anleggets substansverdi ut i fra dagens situasjon. AS Nordlandskraft har en ideell andel i Kobbelv kraftverk på 35 %, som av ovennevnte verdianslag utgjør NOK 595.000.000. Foranstående heftelser beløper seg til totalt NOK 540.000.000 som med utgangspunkt i ovennevnte verdianslag pr. i dag gir en underdekning for lånet tilsvarende NOK 55.000.000. Pantobligasjonen vil ha opptrinnsrett etterhvert som foranstående heftelser blir nedbetalt.
Pantobligasjonen skal lyde på Tillitsmannen.
Ved motstrid mellom bestemmelser i sikkerhetsdokumentene og Låneavtalen, går Låneavtalens bestemmelser foran.
Så lenge Låntakers forpliktelser etter denne Låneavtale ikke er misligholdt, kan Låntaker kreve nedkvittering av pantobligasjonen til Gjenstående Lån.
I tillegg til ovennevnte sikkerhet garanterer Nordland fylkeskommune som simpel kausjonist for Lånet inklusiv renter. 9.0 RENTER OG RENTEBEREGNING 9.1 Første Rentereguleringsdato er 22. juli 1996. Det skal fastsettes ny rentesats og ny Rentebindingsperiode 30 - tretti - bankdager før utløpet av inneværende Rentebindingsperiode. Den nye rentesats og Rentebindingsperiode skal umiddelbart meldes Tillitsmannen, obligasjonseierne og Oslo Børs.
9.2 I denne Låneavtale er antall rentedager i året fastsatt til 360.
7

10.0 AVDRAG OG UTTREKNING 10.1 Lånet er avdragsfritt i 5 år og nedbetales deretter ved loddtrekning til pari kurs over 18 år med
16 like store årlige avdrag å NOK 6.000.000, deretter 2 like store årlige avdrag å NOK 7.000.000,-. Første avdrag forfaller 22. juli 1999, siste avdrag 22. juli 2016.
Avdragsbeløpenes størrelse vil bli forholdsmessig endret i den grad Obligasjonseierne og Låntaker benytter sin rett til å innløse obligasjoner til pari kurs.
10.2 Uttrekninger i Gjenstående Lån foretas av VPS 2 måneder før Forfallsdato av renter og avdrag. Nærmere opplysninger om forfalte renter/avdrag og uttrukne obligasjoner blir gitt obligasjonseierne fra VPS. Samlet beløp stilles til disposisjon for obligasjonseierne på bankkonto på Forfallsdato eller advisert giro som utstedes på Forfallsdato.
11.0 RENTER VED FORSINKET BETALING 11.1 Såfremt rente- og /eller avdragstermin ikke betales rettidig svares fra Forfallsdato en morarente
som tilsvarer NIBOR dagsrente + 5 %-poeng.
11.2 Morarenten løper inntil forholdet er rettet, uavhengig av om Lånet erklæres som misligholdt etter pkt. 16.1 a), jfr. pkt. 16.2 - 16.4.
11.3 Betalte morarenter fordeles på obligasjonseierne.
12.0 FØRTIDIG INNLØSNING OG INNFRIELSE (PUT/CALL) 12.1 Obligasjonseierne har ved hver Rentereguleringsdato rett til å få innløst obligasjonene til pari
kurs.
Obligasjonseierne skal varsles om dette via VPS umiddelbart etter fastsettelsen av ny rentesats og Rentebindingsperiode etter pkt. 9.1.
Krav om innløsning må skje skriftlig og være mottatt av den enkelte obligasjonseiers Kontorfører investor senest 15 - femten - Bankdager før Rentereguleringsdato.
12.2 Låntaker kan på hver Rentereguleringsdato innfri Lånet, helt eller delvis, ved loddtrekning til pari kurs.
Dersom Låntaker benytter retten til innfrielse skal obligasjonseierne meddeles dette skriftlig via VPS 30 - tretti - Bankdager før Rentereguleringsdato.
8

13.0 LÅNTAKERS ERVERV AV EGNE OBLIGASJONER 13.1 Låntaker har rett til å erverve og eie Egne Obligasjoner. Egne Obligasjoner kan i såfall senere
avhendes eller benyttes ti! nedskrivning av Gjenstående Lån ved sletting i VPS, jfr. dog pkt. 13.2.
13.2 Obligasjoner ervervet etter innfrielse i medhold av pkt. 12.2 skal benyttes til nedskrivning av Gjenstående Lån og slettes i VPS.
14.0 LÅNTAKERS FORPLIKTELSER I LÅNETS LØPETID 14.1 I Lånets løpetid forplikter Låntaker seg til:
(a) straks å varsle Tillitsmannen om ethvert mislighold av Låneavtalen i henhold til punkt 16.0, og om ethvert forhold Låntaker forstår eller bør forstå vil kunne føre til mislighold,
(b) uoppfordret å oversende til Tillitsmannen årsrapporter straks de foreligger,
(c) på oppfordring fra Tillitsmannen å sende oversikter over Låntakers beholdning av Egne Obligasjoner,
(d) å sørge for at pantobjektet er tilfredsstillende forsikret,
(e) å besørge forsvarlig forvaltning og vedlikehold av pantobjektet som fastsatt i pkt. 8.0,
(f) minst en gang i året å oversende en revisorbekreftelse på at vilkårene i pkt. 14.1 d) og e) er overholdt og forhold som nevnt i pkt. 14.2 c) og d) ikke har inntrådt.
(g) å skaffe tilveie de dokumenter og den informasjon som er nødvendig for å beholde eventuell børsnotering av Lånet og forøvrig for at Tillitsmannen skal kunne ivareta sine rettigheter og plikter etter Låneavtalen, lover og forskrifter,
(h) på anmodning fra Tillitsmannen innen rimelig frist å gi nødvendige opplysninger om Låntakers økonomiske situasjon, som Tillitsmannen har saklig behov for.
14.2 Låntaker må ikke uten samtykke fra Tillitsmannen eller obligasjonseiermøtet hvor det er nødvendig etter pkt. 17.0,
(a) selge pantobjektet eller på annen måte disponere over det på en slik måte at sikkerheten settes i fare, 9

(b) oppta andre lån som vil vanskeliggjøre nedbetalingen av Lånet,
(c) innstille sin forretningsvirksomhet eller
(d) overdra en vesentlig del av virksomheten eller i vesentlig grad endre virksomhetens art når dette medfører en vesentlig svekkelse av Låntakers evne til å oppfylle sine forpliktelser etter Låneavtalen.
15.0 GODTGJØRELSE OG DEKNING AV UTGIFTER 15.1 Låntaker skal betale en årlig godtgjørelse til Tillitsmannen. Beløpets størrelse er fastsatt i
særskilt avtale.
15.2 Låntaker skal dekke alle utgifter i forbindelse med Lånet så som utarbeidelse av Låneavtale, kostnader ved fastsettelse av rente og rentebindingsperiode, notering av Lånet på Oslo Børs og registrering og administrasjon av Lånet i VPS.
15.3 Låntaker skal dekke eventuelle dokumentavgifter eller andre offentlige avgifter i forbindelse med Lånet. Eventuelle offentlige avgifter og skatter på annenhånds-omsetning av obligasjoner skal betales av obligasjonseierne, med mindre annet er bestemt i lov eller forskrift.
15.4 Utover tillitsmannsgodtgjøreisen i pkt. 15.1 og ordinære utgifter i pkt. 15.2 og 15.3, skal Låntaker ved påkrav dekke ekstraordinære utgifter som Tillitsmannen måtte ha i forbindelse med Lånet, så som innkalling og avholdelse av obligasjonseiermøte og bytte av tillitsmann, jfr. dog pkt. 20.2.
16.0 MISLIGHOLD 16.1 Lånet skal kunne erklæres misligholdt dersom:
(a) Låntaker på Forfallsdato ikke har betalt forfalte renter og/eller avdrag. Dette forhold skal likevel ikke regnes som mislighold etter denne bestemmelse dersom Låntaker retter forholdet innen 5 - fem - Bankdager etter Forfallsdato og det på Forfallsdato er åpenbart at Låntaker vil rette forholdet innen denne frist,
(b) Låntaker bryter eller unnlater å oppfylle noen av sine øvrige vesentlige forpliktelser etter Låneavtalen, med mindre forholdet etter Tillitsmannens skjønn kan rettes og forholdet er rettet innen 10 - ti - Bankdager etter at Låntaker ble gjort oppmerksom på forholdet,
10

(c) ett eller flere av Låntakers øvrige lån, garantier eller gjeldsforpliktelser som samlet overstiger NOK 500.000 er forfalt eller kan bringes til forfall, før ordinært avtalt forfallstidspunkt som følge av Låntakers mislighold,
(d) Låntaker tas under konkursbehandling, innleder gjelds- eller akkordforhandlinger av noe slag, erkjenner å være insolvent, eller en vesentlig del av Låntakers aktiva er gjenstand for arrest, utlegg eller beslag,
(e) Låntaker har gitt Tillitsmannen eller obligasjonseierne feilaktige eller mangelfulle opplysninger som har eller kan få vesentlig betydning for Låntakers forpliktelser etter Låneavtalen og evnen til å oppfylle disse eller
(f) en situasjon oppstår som etter Tillitsmannens vurdering, også etter konsultasjon med Låntaker, gir Tillitsmannen rimelig grunn til å anta at Låntaker ikke vil kunne oppfylle sine forpliktelser etter Låneavtalen.
16.2 Dersom ett eller flere av de i punkt 16.1 nevnte tilfeller inntreffer, kan Tillitsmannen, for å ivareta obligasjonseiernes interesser, erklære hele Utestående Lån med tillegg av renter og omkostninger som misligholdt og forfalt til betaling. Tillitsmannen kan ta ethvert nødvendig skritt på vegne av obligasjonseierne som han måtte finne påkrevet, for inndrivelse av Lånet.
16.3 Dersom ett eller flere av de i punkt 16.1 nevnte tilfeller inntreffer, skal Tillitsmannen erklære hele Utestående Lån med tillegg av renter og omkostninger for misligholdt og forfalt til betaling dersom:
(a) Tillitsmannen får skriftlig oppfordring om dette fra obligasjonseiere som representerer minst 1/5 av Utestående lån, og obligasjonseiermøte ikke har truffet vedtak om andre løsninger eller
(b) obligasjonseiermøtet har besluttet å erklære mislighold.
I begge tilfeller plikter Tillitsmannen også å ta ethvert nødvendig skritt på vegne av obligasjonseierne for inndrivelse av Utestående Lån til å søke dekning i de etablerte sikkerheten Tillitsmannen kan kreve tilfredsstillende sikkerhet for forventede utgifter som derved måtte påløpe av de obligasjonseiere som har oppfordret til misligholdserklæringen etter bokstav a) ovenfor og/eller de som har stemt for beslutningen etter bokstav b).
11

16.4 Dersom Tillitsmannen etter vilkårene i pkt. 16.2 eller pkt. 16.3 erklærer Lånet for misligholdt, skal Tillitsmannen umiddelbart overlevere Låntaker skriftlig påkrav med krav om betaling av Lånet med tillegg av renter, morarenter og omkostninger.

16.5 Den enkelte obligasjonseier kan ikke på egen hånd søke dekning for sin(e) obligasjon(er) direkte hos Låntaker.

17.0 OBLIGASJONSEIERMØTE OG TILLITSMANNENS MYNDIGHET 17.1 I den utstrekning kreditors beslutning/samtykke er nødvendig etter lov, forskrift eller avtale, kan
obligasjonseiermøtet treffe beslutning i alle spørsmål vedrørende Lånet så som:

(a) bytte av Tillitsmann,
9 (b) debitorskifte,

(c) samtykke til endring av Låneavtalens bestemmelser vedrørende renter, nedbetaling, løpetid eller andre avtalevilkår,

(d) godkjennelse av pantefrafall, priorhetsvikelse, ombytting av panteobjekt eller begrensning av rådighet over pantobjektet ved pantsikrede lån,

(e) godkjennelse av selskapsrettslige endringer hos Låntaker som fusjon, fisjon, kapitalnedsettelse eller omdanning,

(0 godkjennelse av salg, pantsettelse eller andre disposisjoner over Låntakers aktiva.

^

(g) erklære Lånet for misligholdt.

Obligasjonseiermøtet kan knytte vilkår til beslutningen.

Obligasjonseiermøtet kan ikke treffe beslutning som er egnet til å gi enkelte obligasjonseiere eller andre en urimelig fordel på andre obligasjonseieres bekostning.

17.2 Tillitsmannen kan treffe beslutning som nevnt i pkt. 17.1 d) - 0. så fremt:

a) disse disposisjoner over Låntakers aktiva eller endringer hos Låntaker, etter Tillitsmannens skjønn ikke er av vesentlig betydning for oppfyllelsen av Gjenstående Lån,

12

b) de sikkerheter som er etablert eller nye sikkerheter Låntaker stiller i forbindelse med endringen, etter Tillitsmannens skjønn gir betryggende sikkerhet for oppfyllelsen av Gjenstående Lån.
Tillitsmannen kan treffe beslutning om andre endringer i Låneavtalen som omhandlet i pkt. 17.1 første ledd bokstav c, dersom det etter Tillitsmannens skjønn gjelder et forhold av uvesentlig betydning for obligasjonseiers økonomiske og juridiske rettigheter i låneforholdet. Før slik beslutning treffes skal obligasjonseierne varsles skriftlig via VPS. Varselet skal bestemt angi forslaget og Tillitsmannens vurdering av dette, samt opplysning om at forslaget ikke kan vedtas av Tillitsmannen alene derom noen obligasjonseier inngir skriftlig protest mot forslaget, og protesten er avsendt innen en frist som ikke skal være kortere enn -1- måned fra utsendelsen av varselet.
Tillitsmannen kan knytte vilkår til beslutningen
Tillitsmannen kan ikke treffe beslutning etter Låneavtalen som er egnet til å gi enkelte obligasjonseiere eller andre en urimelig fordel på andre obligasjoneieres bekostning.
17.3 Tillitsmannen står fritt til å forelegge ethvert spørsmål for obligasjonseiermøtet.
17.4 Tillitsmannen har rett og plikt til å gjennomføre de beslutninger som gyldig besluttes på obligasjonseiermøtet.
17.5 Beslutninger som er omhandelt i pkt. 17.1 og 17.2 skal snarest mulig og på hensiktsmessig måte meddeles Låntaker, obligasjonseierne og - dersom Lånet er børsnotert - Oslo Børs.
18.0 SAKSBEHANDLING PÅ OBLIGASJONSEIERMØTE 18.1 Obligasjonseiermøte skal avholdes etter begjæring fra:
(a) Låntaker,
(b) obligasjonseiere som representerer minst 1/10 av Utestående Lån,
(c) Oslo Børs, eller
(d) Tillitsmannen.
13

Begjæring om avholdelse av obligasjonseiermøte skal være skriftlig og angi saker som ønskes behandlet. Begjæringen sendes Tillitsmannen.
18.2 Obligasjonseiermøtet innkalles av Tillitsmannen etter reglene i pkt. 18.3. Samtidig med innkallelsen kan Tillitsmannen kreve at Låntaker ikke øker Utestående Lån.
Har Tillitsmannen ikke etterkommet en gyldig begjæring om avholdelse av obligasjonseiermøte som angitt i pkt. 18.1, innen 5 - fem - Bankdager etter mottak av begjæringen, har Låntaker, vedkommende obligasjonseier(e) og eventuelt Oslo Børs rett til selv å innkalle til møte etter reglene i pkt. 18.3.
18.3 Innkalling til obligasjonseiermøte skal være avsendt eller kunngjort senest 5 - fem - Bankdager før møtetidspunktet.
Innkalling skjer ved skriftlig melding via VPS til den enkelte obligasjonseier med kjent oppholdssted og til Oslo Børs for offentliggjøring. Meldingen via VPS skal også angi antallet obligasjoner i Lånet (utskrift) som vedkommende eier på utskriftstidspunktet.
Innkallingen skal bestemt angi de saker som skal behandles på obligasjonseiermøtet. Det skal opplyses i innkallingen at saksdokumenter er tilgjengelig hos Tillitsmannen, Låntaker og eventuelt annet sted oppgitt i innkallingen. Er Låneavtalen foreslått endret skal hovedinnholdet av forslaget angis i innkallingen.
Møtet kan bare treffe beslutninger om de saker som er angitt i innkallingen, med mindre samtlige obiigasjonseiere i Utestående Lån samtykker.
Er det etter Låneavtalens pkt. 19.0 nødvendig for gyldig beslutning at det avholdes nytt obligasjonseiermøte for annen gangs behandling av en sak, kan det ikke innkalles til nytt obligasjonseiermøte før det første er avholdt. I innkallingen til nytt møte for annen gangs behandling skal det opplyses om fremmøtet og utfallet av avstemningen på det første obligasjonseiermøtet.
18.4 Møtet holdes i Tillitsmannens lokaler eller lokaler anvist av Tillitsmannen.
Møtet ledes av Tillitsmannen, med mindre obligasjonseiermøtet beslutter noe annet. Er Tillitsmannen ikke til stede ledes møtet av en obligasjonseier eller en representant for obligasjonseieme, valgt av obligasjonseiermøtet.

Det skal fores møteprotokoll. Det skal i protokollen angis hvilke obligasjonseiere som møter personlig eller ved fullmakt - og hvor mange stemmer hver kan avgi. Videre skal protokollen inneholde de beslutninger som fattes på møtet med angivelse av utfallet av stemmegivningen. Protokollen skal underskrives av møtelederen og to obligasjonseiere eller fullmektiger, som velges av obligasjonseiermøtet. Protokollen skal på en betryggende måte oppbevares av Tillitsmannen og være tilgjengelig for obligasjonseierne.
18.5 På obligasjonseiermøtet har obligasjonseierne, Låntaker, Tillitsmannen og - ved børsnotering av Lånet - representanter for Oslo Børs adgang til å møte. Obligasjonseiermøtet kan gi andre adgang til møtet. Deltakerne på obligasjonseiermøtet har rett til å møte med rådgiver og/eller ved fullmektig.
18.6 På obligasjonseiermøtet har hver obligasjonseier en stemme for hver obligasjon han eier. Meldingen med angitt obligasjonsbeholdning i Lånet (utskrift) som ble sendt den enkelte obligasjonseier via VPS ved innkallingen til møtet, jfr. pkt. 18.3, tjener som bevis for eierforholdet til obligasjonene og stemmeretten til den enkelte obligasjonseier. Dersom obligasjoner er overdratt etter utskriftstidspunktet må den nye obligasjonseier medbringe (original) innkalling og utskrift i transportert stand.
Egne Obligasjoner gir ikke stemmerett og regnes ikke med ved beregning av stemme berettigede obligasjoner.
Obligasjonseiermøtet avgjør i tvilstilfelle hvilke obligasjonseiere som kan stemme og hvilke stemmetall den enkelte har.
18.7 For at obligasjonseiermøtet skal kunne fatte gyldige beslutninger må obligasjonseiere som representerer minst 2/10 av Utestående Lån være representert, se dog pkt. 19.0.
Dersom fremmøtte obligasjonseiere representerer mindre enn 5/10 av Utestående Lån treffes vedtak kun med 2/3 flertall av de representerte obligasjoner. Dersom fremmøtte obligasjonseiere representerer 5/10 eller mer av Utestående Lån kan gyldige beslutninger fattes med simpelt flertall, jfr. dog pkt. 18.8.

18.8 I folgende saker kreves at et kvalifisert flertall på 2/3 av de representerte obligasjoner på motet har stemt for beslutningen:
(a) bytte av Tillitsmann,
(b) debitorskifte,
(c) endringer av Låneavtalens bestemmelser, herunder renter, nedbetaling, løpetid og sikkerhet, eller
(d) forretningsmessige endringer hos Låntaker som er av vesentlig betydning for oppfyllelse av Gjenstående Lån.
18.9 I alle saker, hvor det ikke er enstemmighet, skal det stemmes skriftlig og stemmetallene tilføres protokollen. I tilfelle stemmelikhet, gjeldet det som møtelederen slutter seg til, selv om møtelederen ikke er obligasjonseier eller representant for denne.
Beslutninger på obligasjonseiermøte som medfører endringer i Låneavtalen vedlegges Låneavtalen som bekreftet kopi av møteprotokollen.
19.0 GJENTATT OBLIGASJONSEIERMØTE Er under 2/10 av Utestående Lån representert kan det ikke fattes gyldig beslutning på det første obligasjonseiermøtet hvor saken behandles. Etter ny møteinnkalling og annen gangs behandling av saken i nytt møte, kan det fattes gyldig beslutning etter avstemmingsreglene ovenfor, også i de tilfelle hvor mindre enn 2/10 av Utestående Lån er representert.
20.0 BYTTE AV TILLITSMANN 20.1 Dersom obligasjonseiere som nevnt i pkt. 18.1 (a) ønsker bytte av Tillitsmann, bytte av
Tillitsmann er nødvendig i henhold til lov, forskrift eller offentlig vedtak eller Tillitsmannen selv ønsker slikt bytte, skal Tillitsmannen straks innkalle til obligasjonseiermøte til behandling av saken.
Tillitsmannen skal legge frem for obligasjonseiermøtet forslag til ny tillitsmann. Obligasjonseiere, Låntaker og Oslo Børs kan fremsette forslag.
Obligasjonseieme og Oslo Børs skal etter obligasjonseiermøtet varsles om beslutningen og fra hvilken dato bytte av tillitsmann trer i kraft.
16

20.2 Tillitsmannen fungerer inntil ny tillitsmann er valgt. Dersom Tillitsmannen ikke fungerer forsvarlig og obligasjonseierenes interesser kan bli skadelidende, kan Oslo Børs oppnevne en ny midlertidig tillitsmann. Utgifter til den midlertidige tillitsmann dekkes av Låntaker etter pkt. 15.4, men kan - helt eller delvis - kreves refundert av den tidligere tillitsmann dersom byttet skyldes brudd på tillitsmannens forpliktelser etter Låneavtalen eller andre forhold tillitsmannen er ansvarlig for.
20.3 Tillitsmannen plikter å medvirke til at den nye tillitsmannen uten ugrunnet opphold etter obligasjonseiermøtet, får de nødvendige dokumenter og opplysninger for å utføre sine funksjoner og oppgaver etter låneavtalen. Tillitsmannen plikter å gi en oversikt over oppfølging av vilkår i Låneavtalen.
21.0 KONFLIKTSLØSNING OG VERNETING 21.1 Konflikter som måtte oppstå med utgangspunkt i Låneavtalen og som ikke kan løses i
minnelighet, skal avgjøres etter norsk rett og ved norsk domstol.
21.2 Søksmål skal reises ved Tillitsmannens alminnelige verneting.
Storjord/Bergen, 15. juli 1993.

Låntaker

Den norske Bank AS
Tillitsmann Iflg. speslalfullmakt

f - f - DnB Fonds AS Tilrettelegger

Låneavtalen er utstedt i 3 eksemplarer (originaler), hvorav Låntaker, Tillitsmann og Tilrettelegger beholder ett hver.
17

GARANTIERKLÆRING

Nordland fylkesting har i møte 14. og 15. oktober 1986 vedtatt garantier, som Kommunal- og arbeidsdepartementet har godkjent med en ramme på NOK 870.000.000 til finansiering av fylkeskommunal medeierandel i Kobbelvanleggene.

Det er en forutsetning for godkjenningen at låneporteføljens samlede løpetid ikke overstiger 30 år.

I henhold til ovennevnte vedtak stiller Nordland fylkeskommune simpel garanti for følgende obligasjonslån (lanet gjelder konvertering av kortsiktig lån nr. 260168 stort kr. 115 mill.):

Lånebeløp

:NOK 110.000.000

Løpetid

:23 år.

Nominell rente :6,25Z p.a. Lånet er rentebærende fra 22.07.93.

Effektiv rente :6,252.

Renteregulering:Regulerbar rente og innløsningsrett (put/call), første gang 22.07.96.

Amortisasjon

:Avdragsfritt i 5 år og nedbetales deretter over 18 år med 16 like store å lige avdrag a NOK 7.000.000.

Garantistillelsen er innenfor den garantisum som Nordland fylkeskommune har stilt.

Undertegnede, Nordland fylkeskommune, garanterer herved som simpel garantist for ovennevnte obligasjonslån inklusiv renter.

6.25Z AS NORDLANDSKRAFT 1993/2016 NOK 110.000.000

Bodø, 9. juli 1993 NORDLAND FYLKESKOMMUNE

Sigbjørn Eriksen fylkesordfører


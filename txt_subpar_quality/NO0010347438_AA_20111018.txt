ISINNO 001 034743.8
Endringsavtale til Obligasjonsavtale
mellom Handelseiendom IIAS
(utsteder) og
Norsk Tillitsmann ASA (tillitsmann) på vegne av
obligasjonseierne i obligasjonslånet FRN Handelseiendom II AS obligasjonslån 2007/2012

norsk tillitsmann asa
Denne avtalen ("Endringsavtalen") er inngått den 13. oktober 2011 mellom Handelseiendom II AS ("Utstederen") og Norsk Tillitsmann ASA ("Tillitsmannen").
1. Endringsavtalens omfang
Endringsavtalen omfatter endringer i avtalen ("Obligasjonsavtalen") for " FRN Handelseiendom II AS obligasjonslån 2007/2012" - ISIN 001 034743.8, og har sitt grunnlag i vedtak på Obligasjonseiermøte avholdt 5. september 2011.
2. Endringer i Obligasjonsavtalen: Obligasjonsavtalen endres som følger:
(i) Forfallsdato som angitt under Obligasjonenes særlige vilkår i klausul 1 skal lyde: " 13. januar 2015"
(ii) Margin som angitt under Obligasjonenes særlige vilkår i klausul 1 skal lyde: " 1,50 prosentpoeng p.a. frem til 29. september 2011,og 3,00 prosentpoeng p.a. fra og med 29. september 2011"
(iii) Pålydende som angitt under Obligasjonenes særlige vilkår i klausul 1 skal lyde: "NOK l,-"
(iv) Nytt punkt 3.5.1. (e) skal lyde: "ikke å foreta nyinvesteringer utover vanlige vedlikeholdsinvesteringer bortsett fra der hvor Utsteder er kontraktsmessig forpliktet."
(v) Nytt punkt 3.6.8. skal lyde: "Et avdrag på NOK 25 mill. skal betales innen 30. april 2013. Dersom Utsteder gjennomfører Kapitalforhøyelsen utover minimumsbeløpet på NOK 35 mill. skal utestående beløp under Lånet nedbetales fra NOK 180 mill. med likelydende beløp, som Kapitalforhøyelsen overstiger NOK 35 millioner, krone for krone (justert for kostnader ved emisjonen). Eventuell nedbetaling av Lånet skjer til pari kurs og på pro-rata basis."
(vi) Nytt punkt 3.6.9 skal lyde: "Dersom Utsteder gjennomfører en økning av Banklånet, ved et tilleggslån, fra NOK 609,4 mill. til NOK 639 mill. benyttes dette beløpet til nedregulering av Lånet fra NOK 180 mill. til NOK 150 mill. Låneavtalens punkt 3.6.8 bortfaller dersom Utsteder oppnår denne økte belåningen ved endelig kredittgodkjennelse i Nordea."
2

norsk tillitsmann asa
(vii) Nytt punkt 3.6.10 skal lyde: "Obligasjonseierne ble tilbudt å konvertere inntil 15 % av Lånet (etter nedbetalinger) til aksjer i Selskapet. Fristen for å melde sitt ønske om konvertering av obligasjoner til aksjer i Utsteder var 21. september 2011. Konvertering til aksjer skjer til en tegningskurs på NOK 4 per aksje. Styret i Usteder skal innkalle til ekstraordinær generalforsamling i Utsteder, og dersom den ekstraordinære generalforsamlingen i Utsteder beslutter kapitalforhøyelsen, skal Obligasjonslånet nedkvitteres tilsvarende samlet pålydende av de obligasjoner som konverteres. Konvertering skjer ved motregning mot Utsteders krav på aksjeinnskudd."
(viii) Nytt punkt 4.7.1. (i) skal lyde: "sende Tillitsmannen halvårlig rapportering av forholdstallet mellom Utsteders totale rentebærende gjeld målt mot markedsverdier av Selskapets eiendommer."
(ix) Definisjon av "Kapitalforhøyelsen" under Presiseringer og definisjoner i klausul 2 skal lyde: "Kapitalforhøyelse på minimum NOK 35 mill. og maksimum NOK 50 mill., tegningskurs NOK 4 pr. aksje"
3. Forholdet til Obligasjonsavtalen
Alle øvrige bestemmelser i Obligasjonsavtalen gjelder fortsatt. Obligasjonsavtalen og Endringsavtalen utgjør til sammen hele avtalen mellom partene som regulerer ovennevnte obligasjonslån.
Utsteder skal betale et engangshonorar på 0,25 % beregnet av utestående beløp under Lånet etter alle nedbetalinger og eventuell konvertering til aksjer som beskrevet i Innkalling til obligasjonseiermøte datert 5. september 2011, og utbetales så raskt som praktisk mulig etter at all nødvendig dokumentasjon relatert til Forslaget som beskrevet i Innkalling til obligasjonseiermøte datert 5, september 2011 er på plass.
4. Lovvalg og verneting
Konflikter som måtte oppstå under denne Endringsavtalen og som ikke kan løses i minnelighet, skal avgjøres etter norsk rett og med Oslo Tingrett som verneting.
5. Ikrafttreden
Ikrafttredelsen av endringene i Obligasjonsavtalen er betinget av at Utsteder nedbetaler Lånet til NOK 180 millioner og har gjennomført Kapitalforhøyelsen. Tillitsmannen skal på vegne av obligasjonseierne medvirke til at NOK 33,6 millioner som står på sperret konto i Nordea Bank, frigis for slik nedbetaling som nevnt i foregående punktum.
3

norsk tillitsmann asa
Norsk Tillitsmann ASA Tillitsmannen Denne Endringsavtalen er utstedt i to eksemplarer (originaler), hvorav Utstederen og Tillitsmannen beholder ett hver.
4


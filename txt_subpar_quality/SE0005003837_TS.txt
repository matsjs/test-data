EUROPEISKA SKOGSFONDEN 2 AB (PUBL) TECKNING AV OBLIGATIONER, LÅN 1, om högst SEK 50 000 000. TECKNINGSPERIOD 18 SEPTEMBER TILL 14 DECEMBER 2012
PROSPEKT DEL 2 VÄRDEPAPPERSNOT
Detta är ej en investeringsfond enligt lagen (2004:46) om investeringsfonder

VIKTIG INFORMATION

Erbjudandet riktar sig inte till investerare i Amerikas Förenta Stater, Kanada, Japan eller Australien eller andra länder där deltagande skulle förutsätta ytterligare prospekt- registrerings- eller andra åtgärder än enligt svensk rätt eller strida mot regler i sådant land. Inga värdepapper utgivna av Bolaget har registrerats eller kommer att registreras enligt United States SecuritiesAct 1933, värdepap¬perslagstiftningen i någon delstat i USA eller någon provins i Kanada. Därför får inga nya värdepapper utgivna av Bolaget överlåtas eller erbjudas till försäljning i USA eller Kanada annat än i sådana undantagsfall som inte kräver registrering. Varken prospektet eller någon annan erbjudandedokumentation får distribueras i eller till något land där sådan distribution, eller erbjudandet, skulle kräva ytterligare prospekt-, registrerings- eller andra åtgärder än enligt svensk rätt eller strida mot regler i sådant land. Anmälan om teckning i strid med ovanstående kan komma att anses vara ogiltig. För detta prospekt gäller svensk rätt. Tvist rörande innehållet i detta prospekt eller därmed sammanhängande rättsförhållanden skall avgöras av svensk domstol exklusivt. Detta prospekt innehåller framtidsrelaterad information som inbegriper antaganden rörande framtida marknadsförhållanden, verksamhet och finansiell utveckling. Framtidsinriktad information är alltid förenad med osäkerhet eftersom samtliga antaganden baseras på nuvarande marknadsförhållanden och förutsättningar. Även om Bolagets styrelse bedömer att framtidsinriktad information i detta prospekt är baserad på rimliga överväganden, kan faktisk utveckling, händelser och finansiell utveckling komma att väsentligen avvika från förväntningarna. Det är av största vikt att en investerare är fullt införstådd med denna osäkerhet och gör sin egen bedömning. Se vidare under avsnittet "Riskfaktorer relaterade till de instrument som erbjuds" i värdepappersnoten samt "Verksamhets- och branschrelaterade riskfaktorer" i registreringsdokumentet.

DEFINITIONER

Bolaget eller Fonden Emissionen Emissionsinstitut Erbjudandet
EUR EUROCLEAR Förvaltare eller Managementbolaget ISIN-kod
Managementavtal
MEUR MSEK SEK

Europeiska Skogsfonden 2 AB (publ.), org. nr. 556770-2922 Avser utgivandet av Obligationer i Lån 1 Aqurat Fondkommission AB Avser Obligationer enligt villkoren beskrivna i denna samman¬fattning, värdepappersnoten och registreringsdokumentet Euro Euroclear Sweden AB (tidigare VPC AB) European Forest Management OÜ, ett aktiebolag registrerat i Estland med org. nr. 11591116 Samtliga värdepapper i Euroclear-systemet tilldelas ett unikt ISIN-nummer enligt internationell ISO-standard Förvaltnings- och administrationsavtal mellan Bolaget och Förvaltaren, se sidan 53 i registreringsdokumentet. Miljoner euro Miljoner svenska kronor Svenska kronor

Denna sammanfattning, liksom värdepappersnoten avseende det erbjudna värdepapperet,har godkänts och registrerats av Finansinspektionen i enlighet med bestämmelserna i lagen (1991:980) om handel med finansiella instrument. Godkännandet och registreringen innebär inte att Finansinspektionen garanterar att sakuppgifterna i prospektet är riktiga eller fullständiga.
Detta prospekt består av tre delar: Sammanfattning, Värdepappersnot samt Registreringsdokument. Det senare godkändes av Finansinspektionen den 30 augusti 2012. Registreringsdokumentet är giltigt i tolv månader från offentliggörandet.

Sammanfattning Europeiska skogsfonden 2 AB

2

INNEHÅLLSFÖRTECKNING

VIKTIG INFORMATION

2

DEFINITIONER

2

INNEHÅLLSFÖRTECKNING

3

VILLKOR I SAMMANDRAG

4

RISKER RELATERADE TILL DE INSTRUMENT

5

SOM ERBJUDS

5

ANSVARIGA PERSONER

6

CENTRAL INFORMATION

7

ERBJUDANDETS FORMER OCH VILLKOR

10

FULLSTÄNDIGA VILLKOR FÖR ERBJUDNA VÄRDEPAPPER

11

SKATTEFRÅGOR

13

Sammanfattning Europeiska skogsfonden 2 AB

3

VILLKOR I SAMMANDRAG

Emittent Europeiska Skogsfonden 2 AB (publ.), org. nr. 556770-2922
Teckningsberättigade Emissionen riktar sig till allmänheten
Värdepapper Obligation i Lån 1
Teckningskurs 50 000 SEK per Obligation
Högsta emissionsbelopp 50 000 000 SEK

likviddag som infaller närmast efter tidpunkten för anmälan och betalning för tecknade Obligationer.
Anmälan och betalning skall vara Aqurat Fondkommission tillhanda senast någon av likviddagarna, dock senast den 14 december, kl 17.00.
Anmälan om teckning görs genom inbetalning enligt instruktioner på anmälningssedeln, samt insändande av ifylld anmälningsblankett till Emissionsinstitutet via post, mail eller telefax alternativt lämna direkt på plats till Emissionsinstitutet, enligt kontaktuppgifter ovan. Observera att teckningsanmälan är bindande och kan inte dras tillbaka, upphävas eller ändras.

Antal emitterade Obligationer  Maximalt 1 000 st.
Lägsta teckningsbelopp 50 000 SEK
Ägarregister Euroclear Sweden AB, Regeringsgatan 65, Box 7822, SE-103 97 Stockholm
ISIN-kod SE0004810745
Emissionsinstitut Aqurat Fondkommission AB, Org.nr 556736-0515 Tfn 08-544 987 55 Fax 08-544 987 5 E-post info@aqurat.se Postadress: Box 3297, 103 65 Stockholm Besöksadress Tegnérgatan 35, 111 61 Stockholm
Förvaltare European Forest Management OÜ, registrerat i Estland med org. nr. 11591116
Revisor BDO Nordic Stockholm AB
Courtage 1,5 %
Förvaltningsavgift Årligt fondförvaltningsarvode utgörs av 1,50 procent av det totala förvaltade kapitalet. Förvaltningsarvodet debiteras per kalenderår i förskott.
Teckningsanmälan Anmälningsperioden löper från och med den 18 september till och med den 14 december 3 sep¬tember 2012. Under teckningstiden infaller tre likviddagar: 12 oktober, 12 november samt 14 december. Räntan beräknas från och med den

Prospekt och anmälningssedel Prospekt och teckningsanmälan kan laddas ned från Europeiska Skogsfonden 2 AB (publ):s hemsida, www.alternativainvesteringar.se.Vid behov kan dessa handlingar även erhållas i pappersform från Bolaget på 08-21 94 70 eller info@alternativainvesteringar. se.
Ränteutbetalning Räntan utbetalas årsvis med förfallodag 1 januari 2012, 2013, 2014, 2015, 2016, 2017 samt den 1 januari 2018, då även lånebeloppet återbetalas. Förbehåll avseende löptid Styrelsen förbehåller sig rätten att besluta om att lånet förlängs med ett år, varvid sista ränteutbetalning tillika återbetalning av hela lånebeloppet förfaller till betalning den 1 januari 2019. Styrelsen förbehåller sig även rätten till förtida återbetalning av hela eller delar av lånebeloppet.
Överteckning Vid överteckning kan tilldelning komma att utebli eller ske med ett lägre antal Obligationer än teckningsanmälan avser, varvid tilldelning helt eller delvis kan komma att ske genom lottdragning. Vid utebliven tilldelning kommer erlagt belopp att återbetalas. Återbetalning kommer att ske genom utbetalningsavi per post till den adress som angivits på teckningssedeln.
Rättigheter sammanhängande med värdepapperet Obligationen medför rätt till ränta i enlighet med beskrivningen i denna värdepappersnot. Obligationen får fritt överlåtas. Obligationen medför i övrigt inga rättigheter jämförbara med aktier eller aktierelaterade värdepapper såsom aktier, optioner eller konvertibla lån.

Sammanfattning Europeiska skogsfonden 2 AB

4

RISKER RELATERADE TILL DE INSTRUMENT SOM ERBJUDS

Det är mycket viktigt att potentiella investerare granskar hela Prospektet och särskilt beaktar och noggrant överväger de risker som beskrivs nedan och avsnitt "Verksamhets- och bransch- relaterade riskfaktorer" i registreringsdokumentet samt gör sin egen analys av omvärlden innan investeringsbeslut fattas. Investering i aktier är ofta förenat med risktagande.Ett antal faktorer utanför Bolagets kontroll kan påverka Bolagets resultat och finansiell ställning och därmed även värderingen av Bolagets utgivna värdepapper. Därutöver finns det en rad faktorer vars effekter Bolaget kan påverka genom sitt agerande. Nedan redogörs för ett antal faktorer som kan påverka värderingen av Bolagets Obligationer. Dessa riskfaktorer är inte upptagna i prioritetsordning och gör ej heller anspråk på att vara heltäckande. Ytterligare riskfaktorer som för närvarande inte är kända eller som för närvarande bedöms som oväsentliga kan komma att påverka Bolagets verksamhet,utveckling, resultat och finansiella ställning. Vid osäkerhet bör råd inhämtas från kvalificerade rådgivare.
Kreditrisk De erbjudna Obligationerna utgör bevis på en fordran på Bolaget. Bolagets intjäningsförmåga påverkas av utvecklingen på kapi¬talmarknaden och konjunkturen som helhet. Sådana faktorer som kan ha en negativ inverkan utgörs bl.a. av stigande räntor, höjda avkastningskrav, skattehöjningar på företagsvinster och utdelning, höjd förmögenhetsskatt och en allmän försämring av den nationella eller internatio¬nella konjunkturen. Dessa faktorer kan påverka Bolagets möjligheter att helt eller delvis fullfölja sina åtaganden i samband med föreliggande obligationslån.

Förtida återbetalning I enlighet med villkoren för föreliggande obligationslån förbehåller sig Bolaget rätten att i förtid återbetala hela eller delar av lånebeloppet. Detta kan medföra svårigheter för Optionsinnehavarna att finna placeringsalternativ med samma avkastningsnivåer.
Förlängning av löptiden I enlighet med villkoren för föreliggande obligationslån förbehåller sig Bolaget rätten att förlänga löptiden med ett år. Ett sådant beslut kan medföra att långivaren får vänta med återbetalning av lånebeloppet i motsvarande utsträckning, samt att långivaren exponerar sin investering för Bolagets olika riskfaktorer under längre tid.
Risker relaterade till skatter och avgifter. Det kan inte uteslutas att framtida förändringar i lagstiftningen kring skatter, avgifter mm kan förändras så att en investering i räntebärande värdepapper kan komma att bli mindre fördelaktig.

Likviditetsrisk Obligationerna får överlåtas, men ingen organiserad handel med Obligationerna planeras. Investerare som kan komma i behov av likvida medel under lånets löptid uppmanas därför att noga överväga att placera i den erbjudna Obligationen.

Ränteutveckling Om marknadsräntorna ökar under lånets löptid kan villkoren hos de erbjudna Obligationerna framstå som mindre intressanta. Möjligheten att avyttra Obligationerna till förmån för andra placeringsalternativ är begränsade (se "Likviditetsrisk" ovan).

Sammanfattning Europeiska skogsfonden 2 AB

5

ANSVARIGA PERSONER

Denna värdepappersnot är upprättad av styrelsen för Europeiska Skogsfonden 2 AB (publ.). Nedanstående ledamöter i Bolagets styrelse är ansvariga för den information som ges i värdepap-persnoten och försäkrar att de har vidtagit alla rimliga försiktighetsåtgärder för att säkerställa att uppgifterna i värdepappersnoten, såvitt de vet, överensstämmer med de faktiska förhållandena och att ingenting är utelämnat som skulle kunna påverka bedömningen av dess innebörd.

Stockholm i september 2012

Patrik Lingårdh

Almar Burvall

Styrelseordförande Styrelseledamot & vd

Carl Henric Kuylenstierna Styrelseledamot

Sammanfattning Europeiska skogsfonden 2 AB

6

CENTRAL INFORMATION

Redogörelse för rörelsekapital Mot bakgrund av de under 2011 och 2012 genomförda emissionerna som tillförde Bolaget ett kapital om ca 42,1 MSEK bedömer Bolaget att det rörelsekapital som tas in genom Erbjudandet är tillräckligt för att verkställa Bolagets affärsplan. Parallellt med föreliggande Erbjudande genomför Bolaget en nyemission av aktier, vilket vid full teckning kommer att tillföra Bolaget ca. 52 MSEK.

Vidare är det Styrelsens bedömning att befintligt rörelsekapital i Bolaget är tillräckligt för de aktuella behoven för de närmaste 12 månaderna.

Bolaget har emellertid för avsikt att genomföra skogsfastighetsinvesteringar i enlighet med Bolagets strategi och därmed erfordras de medel som erhålles genom Erbjudandet. I det fall den aktuella emissionen och/eller föreliggande Erbjudande inte skulle bli fulltecknade kommer Bolagets investeringar att anpassas efter storleken på erhållna medlen. Styrelsen gör bedömningen att Bolagets strategi kommer att kunna genomföras även i det fall emissionen inte blir fulltecknad men med lägre investeringsvolym. Omfattningen på framtida förvärv kommer att anpassas efter det belopp som faktiskt erhålls genom Erbjudandet.

Eget kapital och skuldsättning Bolaget hade per den 30 juni 2012, enligt oreviderade siffror, 563 150 kronor i totalt eget kapital fördelat på 1 975 000 aktier av serie A samt 277 600 aktier av serie B, vardera aktie med ett kvotvärde på 0,25 SEK. Bolagets aktiekapital ska enligt bolagsordningen uppgå till lägst 500 000 SEK och högst 2 000 000 SEK. Avsikten är att verksamheten enbart ska finansieras med eget kapital. Bolaget har inga skulder.

Sammanfattande resultat- och balansräkningar Europeiska Skogsfonden 2 AB (publ) 556770-2922

Resultaträkning 2011-01-01 2011-06-30
Rörelsens intäkter m.m. 

2011-01-01 2011-12-31
-

2012-01-01 2012-06-30
-

Rörelsens kostnader Övriga externa kostnader Rörelseresultat Årets resultat Balansräkning
Summa tillgångar

-129 962 -129 962 -129 962
2011-06-30 7 815 062

-451 401 -451 401 -217 767
2011-12-31 12 608 602

-670 929 -670 929 -270 924
2012-06-30 25 135 693

Eget kapital och skulder Eget Kapital Aktiekapital Balanserad vinst eller förlust (överkursfond) Periodens resultat Summa eget kapital Kortfristiga skulder Upplupna kostnader och förutbetalda intäkter Summa eget kapital och skulder

520 750 7 424 274 -129 962 7 815 062
0
7 815 062

532 850 11 983 159
-217 767 12 298 242
240 360 70 000
12 608 602

563 150 24 821 730
-270 924 25 113 956
0 21 737 25 135 693

Sammanfattning Europeiska skogsfonden 2 AB

7

Tabell Nettoskuldsättning
A. Kassa B. Likvida medel C. Lätt realiserbara värdepapper D Likviditet (A+B+C) E. Kortfristiga fordringar F. Kortfristiga bankskulder G. Kortfristig del av långfristiga skulder H. Andra kortfristiga skulder I. Kortfristiga skulder (F+G+H) J. Netto kortfristig skuldsättning (I-E-D) K. Långfristiga banklån L. Emitterade obligationer M. Andra långfristiga lån N. Långfristig skuldsättning (K+L+M) Nettoskuldsättning-/Fordran+ = (J+N) Tabell Eget kapital och skuldsättning Mot borgen Mot säkerhet Blancokrediter Summa kortfristiga skulder Mot borgen Mot säkerhet Blancokrediter Summa långfristiga skulder Aktiekapital Bundna reserver Fria reserver Summa Eget Kapital *=ej reviderade siffror

2011-12-31
0 1 510 808
0 1 510 808
230 661 0 0
310 360 310 360 -1 431 109
0 0 0 0 1 431 109 2011-12-31* 0 0 310 360 310 360 0 0 0 0 532 850 0 11 765 392 12 298 242

2012-06-30*
0 4 764 318
0 4 764 318
0 0 0 21 737 21 737 -4 881 525 0 0 0 0 4 881 525 2012-06-30* 0 0 21 737 21 737 0 0 0 0 563 150 0 24 550 806 25 113 956

Sammanfattning Europeiska skogsfonden 2 AB

8

Uppgift om inblandade fysiska och juridiska personers eventuella ekonomiska eller andra intressen
Styrelseledamoten Patrik Lingårdh är även styrelseledamot och ägare i European Forest Management OÜ som vid dagen för upprättande av detta Prospekt är ägare till samtliga Bolagets A-aktier. Bolaget har ingått managementavtal med Managementbolaget som kommer att erhålla förvaltningsarvode från Bolaget. Managementbolaget startar löpande bolag med identisk eller liknande investeringsfilosofi vilket teoretiskt skulle kunna innebära en konkurrenssituation vid förvärv eller försäljning av skogsfastigheter.
I Managementavtalet finns dock begränsningar för Managementbolaget att starta och hantera bolag som konkurrerar med Bolagets verksam¬het. Anskaffande av kapital och investeringar i skogsfastigheter får enligt avtalet inte ske under samma tidsperioder, vilket innebär att konkurrensen mellan bolagen om kapital och fastigheter på marknaden exkluderas. Denna skillnad i tid vid transaktionerna, samt användandet av oberoende konsulter (t.ex. fastighetsmäklare), minimerar enligt styrelsens uppfattning sådan möjlig intressekonflikt. För det löpande skogsbruket anlitas lokala förvaltare som normalt debiterar för sitt arbete utifrån nedlagd tid, vilket medför att styrelsen bedömer att risken för intressekonflikt mellan fonderna under förvaltningsfasen är obetydlig.
Utöver detta föreligger inga ekonomiska eller andra intressen som kan påverka Bolaget hos någon av de personer eller bolag som berörs av Erbjudandet. Det har inte förekommit några särskilda överenskommelser med större aktieägare, kunder, leverantörer eller andra parter, enligt vilka någon person valts in i Bolagets förvaltnings-, lednings- och kontrollorgan eller tillsatts i annan ledande befattning.
Motiven för Erbjudandet och användningen av de medel som Erbjudandet förväntas inbringa Syftet med Erbjudandet är att utöka Bolagets kapitalbas för att finansiera dess fast-ighetsinvesteringar i skogsfastigheter i linje med Bolagets strategi. Det egna kapitalet utgör en bas för uppbyggnaden av en portfölj av skogsinvesteringar bestående av skogsfastigheter inom EU. Bolaget har vid prospektets inlämnande gjort 16 förvärv. Ett bolag med skogsfastigheter i Estland plus ytterligare en grupp av skogsfastigheter samt en skogsfastighet via statsauktion. 12 skogsfastigheter i Litauen samt 1 skogsfastighet i Lettland. Det första förvärvet gjordes i juli 2011 och det senaste i juli 2012. Totalt äger bolaget ca 1 450 hektar. Inga andra förvärv är gjorda. Kassan är ca 16,5 MSEK.

Om Erbjudandet fulltecknas, kommer Bolaget att tillföras 50 MSEK före emissionskostnader som då uppgår till ca 5,2 MSEK. De medel som emissionen inbringar kommer att användas till förvärv av skogsfastigheter. I det fall Erbjudandet inte skulle bli fulltecknat kommer omfattningen av Bolagets investeringar att anpassas till storleken på det investerade kapitalet. Erhållet belopp i emissionen påverkar därmed endast omfattningen på Bolagets verksamhet genom att Bolaget får justera antalet fastigheter som kan förvärvas och sedermera avyttras. Styrelsen gör således bedömningen att Bolagets strategi kommer att kunna genomföras även i det fall Erbjudandet inte blir fulltecknat.
Arvoden, kostnader och utlägg För sin förvaltning av Bolaget ska Managementbolaget erhålla arvoden i enlighet med vad som anges nedan.
Emissionskostnad Emissionskostnad utgörs av en rörlig kostnad om åtta (8) procent av det totala investeringskapi¬talet, dvs. det kapital som tillskjutits Bolaget genom föreliggande Erbjudande, samt en fast kostnad för täckande av kostnader i samband med Erbjudandet om högst 200 000 SEK. Emissionskostnader kommer att specificeras i separat not i kommande årsredovisningar.
Förvaltningsarvode Årligt förvaltningsarvode utgörs av 1,50 procent av det totala förvaltade kapitalet. Årligt Förvaltningsarvode debiteras per kalenderår i förskott.
Incitamentsarvode Ett incitamentsarvode utgår till managementbolaget i det fall avkastningen till aktieägarna överstiger det investerade beloppet vid tidpunkten för avveckling, försäljning, börsnotering eller motsvarande. Eventuell avkastning fördelas med 90 procent till aktieägarna och med 10 procent till Förvaltaren. Även vid årlig utdelning till aktieägarna under perioden fram till avveckling utgår incitamentsarvode med 10 % av det av bolagsstämman beslutade utdelningsbeloppet. Incitamentsarvodet påverkar således inte avkastningen från föreliggande Erbjudande, då räntan för obligationslånet är fast.

Sammanfattning Europeiska skogsfonden 2 AB

9

ERBJUDANDETS FORMER OCH VILLKOR

Allmänt Bolagets styrelse har vid styrelsemöte den 1 augusti 2012 beslutat att uppta ett obligationslån från allmänheten om högst 50 000 000 SEK. Emissionskostnaderna och ersättning enligt avtal till managementbolaget beräknas uppgå till maximalt 4,2 MSEK. Teckningskurs är 50 000 SEK per Obligation och minsta teckningsbelopp är 50 000 SEK. Emissionen riktar sig till allmänheten och anmälningsperioden löper mellan den 18 september och den 14 december 2012. Under teckningstiden infaller tre likviddagar: 12 oktober, 12 november samt 14 december. Räntan uppgår till 5 procent per år, och beräknas från och med den likviddag som infaller närmast efter tidpunkten för anmälan och betalning för tecknade Obligationer.
Courtage utgår om 1,5 % på tecknat belopp.

Observera att teckningsanmälan är bindande och kan inte dras tillbaka, upphävas eller ändras. För det fall flera anmälningar inges av en och samma investerare kommer endast sist inlämnad anmälan vara bindande gentemot Bolaget.
Prospekt och teckningsanmälan kan laddas ned från Europeiska Skogsfonden 2 AB (publ):s hemsida www.alternativainvesteringar.se. Vid behov kan dessa handlingar även erhållas i pap-persform från Bolaget på telefon: 08-21 94 70 eller e-post: info@ alternativainvesteringar.se.
Courtage På tecknat belopp utgår courtage om 1,5 %.
ISIN-kod Av Euroclear tilldelad unik ISIN-kod: SE00000000.

Emissionsinstitut Emissionsinstitut är Aqurat Fondkommission AB.
Valuta Valuta för värdepapperna är svenska kronor (SEK).
Teckningskurs Teckningskursen uppgår till 50 000 SEK per Obligation.
Teckningsbelopp Anmälan skall lägst avse ett belopp om 50 000 SEK, dvs en Obligation.
Anmälan och anmälningsperiod Anmälan om teckning görs genom inbetalning av beloppet i enlighet med instruktionerna på anmälningssedeln samt insändande av ifylld anmälningsblankett till Emissionsinstitutet via post, mail eller telefax alternativt lämna direkt på plats till Emissionsinstitutet till följande adress:
AquratFondkommission AB Box 3297 103 65 Stockholm Tfn 08-544 987 55 Fax 08-544 987 59 E-post info@aqurat.se Besöksadress Tegnérgatan 35, 111 61 Stockholm

Placeringshorisont Investeringens tidshorisont är cirka fem år efter det att Bolaget har kapitaliserats. Målsättningen är att investera likvida medel genom förvärv av skogsfastigheter under investeringsperioden, att årligen ge utdelning till aktieägarna samt att efter cirka 5 år efter avslutad investeringsperiod, dock maximalt efter 7 år,återbetala hela lånebeloppet.
Andrahandsmarknad Obligationerna är fritt överlåtbara och inga inskränkningar finns i rätten att överlåta Obligationerna. Obligationerna kommer att registreras hos Euroclear Sweden AB.
Observera att organiserad handel i Obligationerna ej kommer att anordnas!
Rådgivning och samordning av erbjudandet Erbjudandet att teckna nyemitterade B-aktier samordnas av det i Estland inkorporerade aktiebola¬get European Forest Management OÜ, org. nr. 11591116, som tillika agerat rådgivare till Bolaget. European Forest Management OÜ har följande adress: European Forest Management OÜ Ruutli 4-2, Pärnu 80011 ESTONIA

Anmälningsperioden löper från och med den 18 september till och med den 14 december 2012. Under teckningstiden infaller tre likviddagar: 12 oktober, 12 november samt 14 december. Räntan beräknas från och med den likviddag som infaller närmast efter tidpunkten för anmälan och betalning för tecknade Obligationer. Anmälan och betalning skall vara Aqurat Fondkommission tillhanda senast någon av likviddagarna, dock senast den 14 december, kl 17.00.

Emissionsgaranti o dyl Inga förhandsanmälningar föreligger. Emissionen är ej garanterad.

Sammanfattning Europeiska skogsfonden 2 AB

10

FULLSTÄNDIGA VILLKOR FÖR ERBJUDNA VÄRDEPAPPER

Villkor för Europeiska Skogsfonden 2 AB (publ) Obligationslån om högst SEK 50 000 000. Lån 1, 2012-2018, ISIN SE0000000000
Distributionen av detta dokument och detta privata erbjudande av Obligationerna till vissa jurisdiktioner kan strida mot lag. Bolaget kräver att de personer som innehar detta dokument informerar sig själva om, och agerar i enlighet med, sådana restriktioner. Obligationerna har inte och kommer inte att registreras i enlighet med US. SecuritiesActof 1933 ("Securitiesact") och är underkastade Amerikas Förenta Staters skatteregler. Med vissa undantag får inte Obligationerna erbjudas, säljas eller levereras inom Amerikas Förenta Stater eller till, eller på uppdrag av eller till förmån för, medborgare i Amerikas Förenta Stater.

1.

Definitioner

I dessa villkor ska följande definitioner gälla:

"Kontoförande institut" betyder en bank, fondkommissionär, eller annan person som enligt lagen (1998:1479) om kontoföring av finansiella instrument är auktoriserad att verka som ett kontoförande institut och med vilken en innehavare har öppnat ett VP-konto för obligationerna,

"Bankdag" betyder en dag som inte är en söndag eller annan allmän helgdag eller som beträffande betalning av skuldebrev inte är likställd med allmän helgdag i Sverige,

"Obligation" betyder en skuldförbindelse såsom definierad i kapitel 1 paragraf 2 i lagen (1998:1479) om kontoföring av finansiella instrument och som har utgivits av Bolaget i enlighet med dessa villkor,

"Bolaget" Europeiska Skogsfonden 2 AB (publ), org.nr. 5567702922, Skeppsbron 16, 111 30 Stockholm.

"Euroclear" betyder bolagets centrala värdepappersförvaltare avseende Obligationerna, Euroclear Sweden AB, org.nr. 5561128074, Box 7822, 103 97 Stockholm,

"Fordringshavare" innehavareav Obligation,

2.

Lånebelopp och betalningsutfästelse

Lånebeloppet uppgår högst till 50 000 000,00 kronor. Bolaget ikläder

sig betalningsskyldighet för detta lån och utfäster sig att verkställa

betalning i enlighet med dessa villkor.

3.

Obligation

Lånet skall registreras av Euroclear i ett avstämningsregister enligt

lagen (1998:1479) om kontoföring av finansiella instrument, i följd

varav inga fysiska skuldebrev eller liknande kommer att utges.

Lånet representeras av högst 1 000 Obligationer om vardera nominellt

50 000,00 kronor.

Obligationen registreras för fordringshavares räkning på konto i

Bolagets avstämningsregister. Registreringar avseende lånet till följd

av åtgärder enligt dessa villkor skall ombesörjas av det Kontoförande

Institutet.

Den som på grund av uppdrag, pantsättning, bestämmelser i

föräldrabalken, villkor i testamente eller gåvobrev eller eljest

förvärvat rätt att ta emot utbetalning från en Obligation skall låta

registrera sin rätt till betalning hos Euroclear.

4.

Teckning, ränta och återbetalning

Teckning görs genom betalning och insändande av fastställt

formulär under perioden 18 september ­ 14 december 2012. Under

teckningstiden infaller tre likviddagar; 12 oktober, 12 november

samt 14 december. Fordringshavare vilka tecknat och betalt för sina

Obligationer senast kl 17:00 någon av dessa likviddagar erhåller ränta

från denna likviddag.

Lånet löper från likviddagen enligt ovan och förfaller till betalning

den 31 december 2018. Lånet löper, till dess att lånet faktiskt är

återbetalt, med en årlig ränta om 5,0 (fem) procent, förfallande till

betalning i efterskott årsvis, den 1 januari 2013, den 1 januari 2014,

den 1 januari 2015, den 1 januari 2016, den 1 januari 2017 och sista

gången på lånets förfallodag den 17 december 2012.

Första ränteutbetalningen omfattar ränta för perioden från aktuell

likviddag till den 31 december 2012. Varje ränteutbetalning därefter

omfattar ränta för ett år, beräknat på det faktiska antalet dagar i

ränteperioden dividerat med 360.

Räntan för perioden mellan likviddagen och den 31 december 2012 utbetalas genom Bolagets försorg. Därefter utbetalas räntan och lånebeloppet av Euroclear till den som på femte bankdagen före respektive förfallodag, eller på den bankdag närmare respektive förfallodag som generellt kan komma att tillämpas på den svenska värdepappersmarknaden (=avstämningsdag för betalning), är antecknad på konto i Bolagets avstämningsregister som fordringshavare eller såsom i annat fall berättigad att uppbära räntan respektive lånebeloppet.

Infaller förfallodagen på dag som inte är bankdag insättes respektive översänds beloppet först närmast följande bankdag. Skulle Euroclear på grund av dröjsmål från Bolagets sida eller på grund av annat hinder inte kunna utbetala ränta eller lånebelopp enligt ovan, utbetalas räntan respektive lånebeloppet av Euroclear så snart hindret upphört till den som på avstämningsdagen för betalning var registrerad såsom fordringshavare eller antecknad som berättigad att uppbära räntan respektive lånebeloppet.

Ränta gottgöres endast till och med respektive förfallodag, även om denna skulle komma att infalla på dag som inte är bankdag och även om erläggande av förfallet belopp fördröjs av sådant hinder som avses i § 12 nedan. För den händelse Bolaget skulle underlåta att i rätt tid tillhandahålla Euroclear medel för erläggande av förfallet ränte- eller lånebelopp på förfallodag, trots att sådant hinder som avses i § 12 nedan inte föreligger, skall emellertid ränta på förfallet räntebelopp respektive lånebelopp utgå efter den räntesats som anges ovan från förfallodagen till och med den bankdag under vilken medel senast kl. 10.00 tillhandahållits Euroclear.

Förtida återlösen Bolaget förbehåller sig rätten att när som helst under löptiden återbetala hela eller delar av lånebeloppet. Sker så, skall ränta beräknas fram till dagen för återbetalningen, och upplupen ränta skall utbetalas samtidigt. Beslutar Bolaget om återbetalning av del av lånebeloppet, löper lånet vidare med i övrigt oförändrade villkor avseende ränta och förfallodagar.

Vid förtida återlösen förbehåller sig Styrelsen för Bolaget rätten, men inte skyldigheten, att med beaktande av rådande ränteläge och andra faktorer besluta om eventuell kompensation till fordringshavare för uteblivna ränteintäkter vilka annars influtit från Obligationen under återstående löptid.

5.

Efterställt obligationslån

Obligationerna skall, i händelse av att Bolaget träder i likvidation, blir

föremål för företagsrekonstruktion eller begärs i konkurs, medföra rätt

till betalning ur Bolagets tillgångar efter Bolagets icke efterställda

förpliktelser och jämsides (pari passu) med andra efterställda

förpliktelser som inte uttryckligen är efterställda detta lån.

Bolaget förbinder sig att så länge någon del i detta lån är utestående

inte ikläda sig efterställda förpliktelser som i händelse av Bolagets

likvidation eller konkurs medföra rätt till betalning ur Bolagets

tillgångar före detta obligationslån.

6.

Preskription

Rätten till betalning av lånebeloppet preskriberas tio år efter

förfallodagen. Rätten till räntebetalning preskriberas tre år efter

respektive ränteförfallodag. De medel som avsatts för betalning men

preskriberats till kommer Bolaget.

Om preskriptionsavbrott sker löper ny preskriptionstid om tio år i fråga

om kapitalbelopp och tre år beträffande räntebelopp, i båda fallen

räknat från den dag som framgår av preskriptionslagens (1981:130)

bestämmelser om verkan av preskriptionsavbrott.

Sammanfattning Europeiska skogsfonden 2 AB

11

7.

Rätt att företräda fordringshavarna

Utan att särskilt uppdrag från fordringshavarna föreligger, är det

Kontoförande Institutet behörig att företräda fordringshavarna i frågor

av formell natur som rör villkoren för denna Obligation.

8.

Förvaltare

Enligt lagen 3 kap 7 § lagen (1998:1479) om kontoföring av

finansiella instrument kan juridiska personer erhålla medgivande till

att registreras som förvaltare. Sådan förvaltare skall betraktas som

fordringshavare vid tillämpning av dessa villkor.

13.

Tillämplig lag och forum

Svensk lag gäller för dessa villkor och därmed sammanhängande

rättsfrågor. Tvist i anledning av dessa villkor skall avgöras av allmän

domstol med Stockholms tingsrätt som första instans eller sådan annan

domstol som skriftligen accepteras av Bolaget.

9.

Meddelanden

Meddelanden rörande lånet skall tillställas varje fordringshavare som

är antecknad på konto i bolagets avstämningsregister samt införas i

minst en i Stockholm utkommande daglig tidning. För det fall lånet är

noterat vid börs eller auktoriserad marknadsplats skall meddelanden

även lämnas i enlighet med bestämmelser som är tillämpliga med

anledning därav. Meddelanden tillställda enligt denna § 9 skall anses

ha kommit till fordringshavares och andra rättighetshavares kännedom

senast fem bankdagar efter att de avsänts.

Meddelanden rörande lånet som skall lämnas av Bolaget till fordringshavare eller av fordringshavare till Bolaget enligt dessa villkor skall ske skriftligen via brev, fax eller e-post. Brev skall anses ha kommit mottagaren tillhanda den femte bankdagen efter att de avlämnats för postbefordran och fax samt e-post skall anses ha kommit mottagaren tillhanda när ett kvitto som bekräftar lyckad sändning har erhållits av avsändaren efter sändningens slut, samt vid e-post efter erhållande av kvitto på att mottagaren öppnat e-posten. Fax och e-post som avsänts efter klockan 17.00 skall anses ha framkommit nästföljande bankdag.

10.

Ändring av lånevillkor

Det kontoförande institutet äger att för fordringshavarnas räkning träffa

överenskommelse med Bolaget om ändring av dessa lånevillkor i den

mån lagstiftning, domstolsavgörande eller myndighets beslut så kräver

eller om det i övrigt ­enligt det kontoförande institutets bedömning- av

praktiska skäl är ändamålsenligt eller nödvändigt och fordringshavarnas

rättigheter inte i något väsentligt hänseende försämras.

11.

Sekretess

Bolaget, det Kontoförande Institutet eller Euroclear får inte obehörigen

till tredje man lämna uppgift om fordringshavare. Bolaget äger rätt

att få följande uppgifter från Euroclear om fordringshavares konto i

Bolagets avstämningsregister:

a.

fordringshavares namn, personnummer eller annat

identifikationsnummer samt postadress,

b.

antalObligationer.

12.

Begränsning av Bolagets, det Kontoförande Institutets

och Euroclears ansvar

I fråga om de på Bolaget, det kontoförande Institutet och Euroclear

ankommande åtgärderna gäller ­ beträffande Euroclear med

beaktande av bestämmelserna i lagen (1998:1479) om kontoföring

av finansiella instrument ­ att ansvarighet inte kan göras gällande för

skada, som beror av svensk eller utländsk lagbud, svensk eller utländsk

myndighets åtgärd, krigshändelse, strejk, blockad, bojkott, lockout eller

annan liknande omständighet. Förbehållet i fråga om strejk, blockad,

bojkott och lockout gäller även Bolaget, det Kontoförande Institutet

eller Euroclear själv vidtar eller är föremål för sådan konfliktåtgärd.

Bolaget, det Kontoförande Institutet eller Euroclear är inte heller

skyldig att i andra fall ersätta skada som uppkommer, om Bolaget, det

Kontoförande Institutet eller Euroclear varit normalt aktsam. Bolaget,

det Kontoförande Institutet eller Euroclear är i intet fall ansvarig

för indirekt skada. Föreligger hinder för Bolaget, det Kontoförande

Institutet eller Euroclear att verkställa betalning eller att vidta

annan åtgärd på grund av omständighet som anges i första stycket, får

åtgärden uppskjutas till dess hindret har upphört.

Sammanfattning Europeiska skogsfonden 2 AB

12

SKATTEFRÅGOR

Bolaget ­ Europeiska Skogsfonden 2 AB (publ.) Investeringar i skog skrivs normalt inte av eftersom mark betraktas som en tillgång med obegrän¬sad livslängd och det är Styrelsens bedömning att så även är fallet för Europeiska Skogsfonden 2 AB (publ.). Bolaget avser att äga skogsfastigheter inom EU via lokala dotterbolag. Skattesatsen för dessa bolag varierar beroende på land. Den genomsnittliga bolagsskatten inom EU var 2010 23,8 procent, enligt en undersökning av KPMG, med flertalet nya medlemsländer inom Östeuropa på avsevärt lägre nivå. Styrelsen har valt att istället för att generellt utgå från en lägre skattesats utgå från att svensk skattesats gäller. Styrelsen har därvidlag bedömt att skattekonsekvenserna för Bolaget ej kommer att överstiga skattesatsen för svenska aktiebolag.
Denna information är inte att betrakta som fullständig för alla skattskyldiga. Skattesituationen kan variera mellan olika fysiska och juridiska personer, varför kvalificerad rådgivning rekommenderas i varje enskilt fall.
Bolaget tar på sig ansvaret för att innehålla källskatt.
Fysiska personer och dödsbon För fysiska personer som är obegränsat skattskyldiga i Sverige beskattas kapitalinkomster, såsomränta och kapitalvinst vid försäljning eller inlösen av Obligationen, i inkomstslaget kapital.Skattesatsen i inkomstslaget kapital är 30 procent.

Aktiebolag För aktiebolag beskattas all inkomst, inklusive ränta och kapitalvinst vid försäljning eller inlösen av Vinstandelsbevis, i inkomstslaget näringsverksamhet med 26,3 procents skatt.
Beräkning av kapitalvinst respektive kapitalförlust sker på samma sätt som för fysiska personer enligt vad som beskrivits ovan. Reglerna om kompensation för upplupen men inte förfallen ränta gäller dock inte i inkomstslaget näringsverksamhet. Avdrag för avdragsgill kapitalförlust på Obligationer medges endast mot skattepliktiga kapitalvinster på aktier och andra värdepapper som beskattas som aktier. Kapitalförlust på Vinstandelsbevis som inte har kunnat utnyttjas ett visst år, får sparas (hos det aktiebolag som haft förlusten) och dras av mot skattepliktiga kapitalvinster på aktier och andra värdepapper som beskattas som aktier under efterföljande beskattningsår utan begränsning i tiden. Om en kapitalförlust inte kan dras av hos det företag som gjort förlusten, får den dras av mot skattepliktiga kapitalvinster på aktier och andra värdepapper som beskattas som aktier hos ett annat företag i samma koncern, om det föreligger koncernbidragsrätt mellan företagen och båda företagen begär det för ett beskattningsår som har samma deklarationstidpunkt.

Kapitalvinst respektive kapitalförlust beräknas som skillnaden mellan försäljningsersättningen,efter avdrag för försäljningsutgifter, och omkostnadsbeloppet. Omkostnadsbeloppet för samtliga Obligationer av samma slag och sort läggs samman och beräknas gemensamt med tillämpningav den skgenomsnittsmetoden.

Kapitalförlust är avdragsgill till 70 procent i inkomstslaget kapital. Uppkommer underskott i inkomstslaget kapital medges reduktion av skatten på inkomst av tjänst ochnäringsverksamhetsamt fastighetsskatt och kommunal fastighetsavgift. Skattereduktionen är 30 procent av den del avunderskottet som inte överstiger 100 000 kr och 21 procent av det återstående underskottet. Underskott kan inte sparas till senare beskattningsår.

För fysiska personer som är obegränsat skattskyldiga i Sverige innehålls normalt preliminär skattpå ränta med 30 procent. Kompensation för upplupen men inte förfallen ränta vid försäljning av Obligationen behandlas skattemässigt som ränteinkomst.

Sammanfattning Europeiska skogsfonden 2 AB

13


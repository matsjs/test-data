NORSK TILLITSMANN
NORWEGIAN TRUSTEE
This letter to the bondholders is issued in Norwegian only. For further information please contact Norsk Tillitsmann ASA.
Til obligasjonseierne i:
ISIN: NO 001 05 80541 - 7 % Stavanger Eiendom Holding AS sikret obligasjonslån 2010/2015
Oslo, 21, august 2012
Innkalling til obligasjonseiermøte
Norsk Tillitsmann ASA er tillitsmann («Tillitsmannen») for ovennevnte obligasjonslån («Lånet») der Stavanger Eiendom Holding AS er utsteder («Utsteder» eller «Selskapet»).
Uttrykk med stor bokstav brukt i denne innkallingen skal ha den mening som er tillagt dem i avtalen for Lånet datert 17. juni 2010 («Låneavtalen»), eller i denne innkallingen.
Informasjonen i denne innkallingen vedrørende Utsteder om markedsforhold er gitt av Utsteder, og Norsk Tillitsmann ASA har ikke på noen måte ansvarfo r denne informasjon.
1. Bakgrunn
Selskapet er i dag eid av 4 aksjonærer hvorav 3 er passive og finansielle mens én (Vendere Eiendom AS - heretter «Vendere») er en operasjonell eiendomsbesitter og utvikler. Vendere er i tillegg Selskapets motpart i Masterleaseavtalen og har oppfølgningsansvaret overfor de faktiske leietakerne og brukerne av eiendommene.
Styret i Selskapet har med bistand fra Platou Real Estate AS ført en dialog og forhandlinger med en potensiell kjøper av aksjer i Selskapet som medio mars 2012 fremmet et tilbud på kjøp av samtlige aksjer i Selskapet. Forhandlingene ble avbrutt i slutten av juni 2012 fordi kjøperen ikke klarte å reise den nødvendige egenkapitalen og dermed unnlot å løfte sine finansieringsforbehold.
Blant annet som følge av ovennevnte prosess, er det inngått en betinget avtale mellom Vendere på den ene siden og de 3 andre aksjonærene på den andre siden om salg av 80, 1% av aksjene i Selskapet til Vendere slik at Vendere etter transaksjonen vil eie 100% av Selskapet («Transaksjonen»). Både Vendere og de øvrige aksjonærene mener en slik konsolidering er fornuftig og at eierskapet konsentreres hos den operasjonelle eieren som kjenner både markedet og de faktiske leietakerne.
Transaksjonen priser egenkapitalen i Selskapet til MNOK 25 på 100% basis, hvilket tilsvarer en samlet avkastning for aksjonærene på 25% siden oppstart 21. juni 2010. Eierskiftet er allerede godkjent av Storebrand Bank ASA som er førsteprioritets pantelångiver.
For å kunne gjennomføre Transaksjonen er Vendere avhengig av å få frigitt 50% av det kontantdepotet på MSEK 16 som står på særskilt konto i Sparebanken Vest til sikkerhet for rettmessig oppfyllelse av Triple-net Leiekontrakten. Beløpet skal brukes som vederlag for kjøp av aksjene i Selskapet.
1
PO Box 1470 Vika, N-0116 Oslo | Haakon VIIs gate i, Oslo Switchboard: +47 22 87 94 00 | Fax: +47 22 87 94 10 | www.trustee.no

NORSK TILLITSMANN
NORWEGIAN TRUSTEE
2. Forslag Utsteder har anmodet Norsk Tillitsmann om å fremlegge et forslag («Forslaget») til endringer av Obligasjonsavtalen for avgjørelse på et obligasjonseiermøte. Forslaget er som følger:
a) En frigivelse av 50% av kontantdepoet som tjener som sikkerhet for Triple-net Leiekontrakten med Vendere vil innebærer en endring av Triple-net Leiekontrakten, hvilket krever samtykke fra Obligasjonseierne jf. Låneavtalens punkt 3.5.5. (k).
Utsteder ber om at obligasjonseierne samtykker til endring av Triple-net Leiekontrakten slik at dennes punkt 23 (2) endres slik at garantileietaker ikke lenger plikter å stille en 12 mnd garanti, men en 6 mnd garanti.
b) Under forutsetning av at obligasjonseierne stemmer positiv for en slik endring av Triple-net Leiekontrakten, så vil Utsteder tilby å utbetale til obligasjonseierne Tilleggsbeløpet etter Låneavtalen basert på den verdi som legges til grunn i Transaksjonen, til tross for at en slik intern aksjeoverdragelse ikke hjemler avregning av Tilleggsbeløp etter Låneavtalen.
Videre forutsettes det at Låneavtalen endres slik at krav om Tilleggsbeløp bortfaller etter avregning og utbetaling samt at Obligasjonslånet utover dette løper uendret til forfall 21. juni 2015.
Basert på den prisen som legges til grunn for Transaksjonen, innebærer den en internrente («IRR») på egenkapitalen på 11%. Basert på Låneavtalen innebærer dette et samlet Tilleggsbeløp til fordeling blant obligasjonseierne på NOK 400.000.
De betingede aksjekjøpsavtalene forutsetter oppgjør og overtakelse 31. august 2012, og det er ønskelig at Tilleggsbeløpet utbetales samtidig.
For svar på spørsmål eller ytterligere opplysninger, vennligst kontakt Stian Nicolaus i Platou Real Estate AS, enten på mail adresse; sni@platou.com - eller på telefon nummer: + 47 23 11 26 72.
Det gjøres i tillegg oppmerksom på at Rasmus Haugland fra Vendere vil være til stede på møtet, herunder gi en presentasjon av Vendere Eiendom AS og Hauglandgruppen,. Videre vil Stian Nicolaus fra RS Platou Real Estate AS være til stede som representant for Selskapet.
3. Vurdering av Forslaget
3.1 Tillitsmannens vurdering
Forslaget fremlegges for obligasjonseierne uten ytterligere vurdering eller anbefaling fra tillitsmannen. Obligasjonseierne må på egen hånd vurdere sin stemmegivning over forslaget.
2
PO Box 1470 Vika, N-0116 Oslo | Haakon VIIs gate 1, Oslo Switchboard: +47 22 87 94 00 | Fax: +47 22 87 9410 | www.trustee.no

NORSK TILLITSMANN
NORWEGIAN TRUSTEE

3.2 Utsteders vurdering

Utsteder vurderer det som positivt for både den långivende bank og for obligasjonseiere at eierskapet samles hos en operativ eier som har direkte interesse i å maksimere de underliggende/faktiske leieinntektene. I dag er det ledighet i begge eiendommene og en underdekning av faktisk leie kontra garantileie på ca. 20%, hvilket har betydelig innflytelse på markedsverdien. Leiemarkedet og eiendomsmarkedet i Stavanger opplever en positiv vekst, men uten tett og dedikert oppfølgning av leietakerne og fokus på maksimering av leieinntektene vil ikke Utsteder kunne ta del i denne veksten. Den avtalte prisen for aksjene i Transaksjonen vurderes derfor som noe over faktisk markedsverdi så lenge det er underdekning og ledighet. Forhandlingene med den eksterne budgiveren som fallerte på grunn av manglende evne til å reise egenkapital viser også at transaksjonsmarkedet er noe avmålt til disse eiendommene for øyeblikket.

4. Obligasjonseiermøte:

Obligasjonseieme innkalles herved til obligasjonseiermøte:

Tidspunkt: 5. september 2012 - Id. 1300

Sted:

Norsk Tillitsmanns lokaler,

Haakon VIIs gate 1, 0161 Oslo, 5. etg.

Til behandling foreligger:
1. Godkjennelse av innkallingen. 2. Godkjennelse av dagsorden. 3. Valg av to personer som sammen med møteleder skal underskrive protokollen. 4. Samtykke til endring av Obligasjonsavtalen:

Det fremsettes følgende forslag til vedtak:

Under forutsetning av at obligasjonseieme mottar Tilleggsbeløpet ved gjennomføring av Transaksjonen, skal Låneavtalens punkt 1 endres slik at krav om Tilleggsbeløp bortfaller.

Det samtykkes til at Triple-net Leiekontrakten endres slik at garantileietaker ikke lenger plikter å stille en 12 mnd garanti, men isteden er forpliktet til å stille en 6 mnd garanti.

Tillitsmannen gis fullmakt til å inngå de nødvendige avtaler og utferdige den nødvendige dokumentasjon, samt gjøre de nødvendige endringer og justeringer i Låneavtalen, i forbindelse med gjennomføring av dette vedtaket.

Ovennevnte vedtak vil etter Obligasjonsavtalen kreve tilslutning fra minst 2/3 av avgitte stemmer de på møtet, samt at minimum 1/2 av stemmeberettigede obligasjoner er representert på møtet. Hvis forslaget ikke blir vedtatt vil Obligasjonsavtalen løpe videre på uendrede vilkår.

Vedlagte Obligasjonseierskjema fra Verdipapirregisteret (VPS) angir obligasjonseiers obligasjonsbeholdning på utskriftstidspunktet. Obligasjonseierskjemaet tjener som bevis for eierforholdet og stemmeretten for obligasjonene på obligasjonseiermøtet. (Er obligasjonene registrert via forvalter må forvalteren bekrefte; (i) hvem som er obligasjonseier, (ii) samlet pålydende på obligasjonene og (iii) kontonummer i VPS.)

3

PO Box 1470 Vika, N-0116 Oslo | Haakon VIIs gate i, Oslo Switchboard:+47 22 87 94 00 | Fax:+47 22 87 94 ro | www.trustee.no

NORSK TILLITSMANN
NORWEGIAN TRUSTEE

Den enkelte obligasjonseier kan gi Norsk Tillitsmann fullmakt til å stemme på deres vegne. Obligasjonseierskjemaet vil da også tjene som fullmaktsskjema. Fullmakt gis ved å oversende Obligasjonseierskjemaet i undertegnet stand til Norsk Tillitsmann i tilstrekkelig tid før avholdelse av obligasjonseiermøtet (ved scannet e-mail, telefax eller post - se første side av dette brev for ytterligere detaljer).
Er obligasjoner overført til ny eier etter utskriften av Obligasjonseierskjemaet må ny eier ta med til obligasjonseiermøtet (eller vedlegge fullmakten) bekreftelse som etter Tillitsmannens mening vil være tilstrekkelig bevis for eierskapet til obligasjonene.
Av praktiske grunner ber vi om at obligasjonseiere som ønsker å være tilstede personlig eller med fullmektig (annen enn Norsk Tillitsmann) på selve obligasjonseiermøtet melder dette til Norsk Tillitsmann på telefon eller e-post (se første side for detaljer) innen kl 1600 bankdagen før avholdelse av obligasjonseiermøtet.

Med vennlig hilsen

Norsk Tillitsmann ASA

,

i \ v V ' U*'- (\ \

Linn Verås

Vedlegg: Obligasjonseierskjema

4
PO Box 1470 Vika, N-0116 Oslo | Haakon VIIs gate i, Oslo Switchboard: +47 22 87 94 00 | Fax: +47 22 87 94 10 | www.trustee.no


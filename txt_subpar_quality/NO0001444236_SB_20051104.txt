N O R SK TILLITSM A N N ASA

Til obligasjonseierne i: ISIN NO 000144423.6 - 11,5 % Vest-Agder Energiverk 1989/2019 (DXAEN23)

Oslo, 4. november 2005

FØRTIDIG INNFRIELSE AV OBLIGASJONSLÅN - INNKALLING TIL OBLIGASJONSEIERMØTE

Norsk Tillitsmann ASA er tillitsmann for ovennevnte obligasjonslån. I henhold til tidligere vedtak om debitorskifte har Agder Energi AS overtatt låntageransvaret.

Lånet er sikret med kommunal selvskyldnergaranti. Opprinnelig forfallsdato er 7. mars 2019, Låntager ønsker nå å innfri dette lånet samt fem andre tilsvarende obligasjonslån før ordinært forfallstidspunkt. Begrunnelsen for dette er at kredittmarginen (inkl. garantiprovisjon) låntager betaler, ikke er konkurransedyktig i forhold til hva låntager alternativt kan oppnå i markedet. En refinansiering vil bidra til å øke likviditeten i låntagers kredittpapirer,

I lys av ovenstående ønsker låntager å fremme et tilbud til obligasjonseierne om å innfri lånet i sin helhet den 23. november 2005.

Låntager foreslår at kursen fastsettes dagen etter avholdelse av obligasjonseiermøte, den 16. november 2005 basert på swaprenten kl 1200 samme dag, Beregningsmetoden vil ta utgangspunkt i nullkupongrenten mot tilsvarende swaprente minus 11 rentepunkter. Basert på denne beregningsmetoden var kursen per 3. november 2005 kl 1200 100,67.

Basert på den tilbudte beregningsmåte innfrielseskursen ber Norsk Tillitsmann ASA den enkelte obligasjonseier vurdere om de tilbudte betingelser for førtidig innfrielse er akseptable. Låntagers rådgiver, Nordea Markets har opplyst at den aktuelle innfrielseskurs vil representere en kurs som er høyere enn den kurs det vil være mulig å oppnå ved omsetning av obligasjonene i markedet.

Forslaget må avgjøres på obligasjonseiermøte. Det vil bli avholdt felles obligasjonseiermøte med fem andre av låntagers obligasjonslån som også skal behandle forslag om førtidig innfrielse. Ved avstemning vil imidlertid hvert lån bli behandlet individuelt. Det innkalles på denne bakgrunn til obligasjonseiermøte for ovennevnte obligasjonslån:

Tidspunkt: Sted:

Tirsdag 15. november 2005 kl 1300 Norsk Tillitsmann ASAs lokaler, Haakon VIIs gt. 1, Oslo

Til behandling foreligger:

1. Godkjennelse av innkallingen.

2. Godkjennelse av dagsorden.
MAILING ADDRESS « P.O.BOX .1470 VIKA, N -O Il6 OSLO

LOCATION

HAAKON VII GATE I, OSLO

phone # 22 87 94 00
DXAEN23

fax « 22 87 94 10

org.nr $ no 963 342 624 e-mail

mail@norsktillit.no 1

e

NORSK TILLITSM ANN ASA

3. Valg av to obligasjonseiere som sammen med møteleder skal underskrive protokollen.
4. Samtykke til førtidig innfrielse av gjenstående lån
Det fremsettes følgende forslag til vedtak:
Låntager gis samtykke til, uten ytterligere varsel til obligasjonseierne, å innfri gjenstående lån i sin helhet pr 23. november 2005 til en innfrielseskurs som fastsettes dagen etter avholdelse av obligasjonseiermøte, den 16. november 2005 basert på. swaprenten kl 1200 samme dag. Beregningsmetoden vil ta utgangspunkt i nullkupongrenten mot tilsvarende swaprente minus 11 rentepunkter. I tillegg til hovedstol skal obligasjonseierne få dekket påløpte ikke betalte renter frem til Innfrielsestidspunktet beregnet i henhold til låneavtalens regler for renteberegning.

Ovennevnte vedtak vil etter låneavtalen kreve tilslutning fra minst 2/3 av de på møtet avgitte stemmer, eller at obligasjonseiere som representerer minst halvparten av samtlige uinnfridde obligasjoner har stemt for beslutningen. Dersom det ikke oppnås det nødvendige flertall vil lånet løpe videre på uendrede vilkår.

oOo

Vedlagt følger en utskrift fra VPS som angir Deres obligasjonsbeholdning på utskriftstidspunktet. Denne utskriften tjener som bevis for eierforholdet til obligasjonene og må medbringes på obligasjonseiermøtet i original.

Det er tilstrekkelig for avholdelsen av obligasjonseiermøtet at den enkelte obligasjonseier gir fullmakt til Norsk Tillitsmann. Fullmakt gis ved å oversende i undertegnet stand vedlagte fullmaktsblankett til Norsk Tillitsmann ASA pr post, telefaks (22 87 94 10) eller scannet e-post (mail@frustee.no). Vi anmoder om at fullmaktsblanketten fylles ut og innsendes oss innen avholdelsen av obligasjonseiermøtet.
Dersom De skulle ønske å være tilstede personlig eller med fullmektig på selve obligasjonseiermøtet, ber vi om at dette av praktiske grunner meldes til Norsk Tillitsmann ASA på tlf. 22 87 94 00, eventuelt via e-post til mail@trustee.no innen 14. november 2005 kl 1600. Fullmaktsblanketten må da medbringes.

^ e d vennlig hilsen

' "

VSA

Tina Bergstrøm advokat

Vedlegg: Beholdningsoppgave/fullmaktsformular

DXAEN23

2


Stockholm den 6 maj 2015

PRESSMEDDELANDE nr. 11, 2015

SAGAX LÖSER IN UTESTÅENDE OBLIGATIONSLÅN OM 350 MKR
Sagax har beslutat om förtidsinlösen av bolagets obligationslån 2012/2017 om 350 miljoner kronor (ISIN: SE0004491637).
Förtidsinlösen sker i enlighet med villkoren för obligationerna och innehavarna meddelas genom utskick via Euroclear Sweden AB.
Förtidsinlösen av obligationerna kommer att ske per 8 juni 2015. Avstämningsdag för förtidsinlösen är den 1 juni 2015. Enligt villkoren för obligationerna kommer det förtida inlösenbeloppet att uppgå till 102,50 procent av nominellt belopp.
Obligationerna kommer att avnoteras från företagsobligationslistan på Nasdaq Stockholm.
För ytterligare information, vänligen kontakta VD David Mindus på telefon 08 - 545 83 540.
Om AB Sagax AB Sagax är ett fastighetsbolag med affärsidé att investera i kommersiella fastigheter främst inom segmentet lager och lätt industri. Sagax fastighetsinnehav uppgick per 31 december 2014 till 1 634 000 kvadratmeter fördelat på 184 fastigheter. AB Sagax (publ) är noterat på Nasdaq Stockholm, Mid Cap. Mer information finns på www.sagax.se.

Informationen är sådan som AB Sagax (publ) ska offentliggöra enligt lagen om värdepappersmarknaden och/eller lag om handel med finansiella instrument. Informationen lämnades för offentliggörande den 6 maj 2015 kl. 08.00.


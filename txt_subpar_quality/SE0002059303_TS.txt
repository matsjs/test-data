LANDSHYPOTEK
Landshypotek AB (publ) Prospekt avseende
Obligationslån i form av Förlagslån om 350 miljoner kronor
Arrangör SKANDINAVISKA ENSKILDA BANKEN AB (publ)
1

Begäran om godkännande av prospektet har ingivits till Finansinspektionen och detta prospekt ("Prospekt") har i enlighet med 2 kap. 25 och 26 §§ Lagen om handel med finansiella instrument, erhållit Finansinspektionens godkännande och registrering. Det erinras om att sådant godkännande och registrering av Finansinspektionen inte innebär någon garanti från Finansinspektionen att sakuppgifterna är riktiga eller fullständiga.
FORSAKRAN BETRÄFFANDE PROSPEKTET Landshypotek AB (org nr 556500-2762) ("Landshypotek" eller "Bolaget"), med säte i Stockholm Sverige, ansvarar för innehållet i Prospektet och har vidtagit alla rimliga försiktighetsåtgärder för att säkerställa att uppgifterna i Prospektet, såvitt Bolaget känner till, överensstämmer med de faktiska förhållandena och att ingenting är utelämnat som skulle kunna påverka dess innebörd. I den omfattning som följer av lag ansvarar även styrelsen i Landshypotek för innehållet i detta Prospektet och har vidtagit alla rimliga försiktighetsåtgärder för att säkerställa att uppgifterna i Prospektet, såvitt styrelsen känner till, överensstämmer med de faktiska förhållandena och att ingenting är utelämnat som skulle kunna påverka dess innebörd. Inte heller har det sedan den senaste publiceringen av reviderad finansiell information skett någon negativ väsentlig förändring som påverkat Bolagets finansiella ställning eller dess framtidsutsikter. Som del av detta Prospekt ingår även de handlingar som refereras till genom hänvisning. Tillägg som kan komma att göras i händelse av ändring av Lånevillkoren eller annan omständighet ska läsas som en del av detta Prospekt.
Erbjudandet riktar sig inte tillpersoner vars deltagandeförutsätter ytterligare prospekt, registrerings- eller andra åtgärder än de somföljer svensk rätt. Prospektetfår inte distribueras i något land där distributionen eller erbjudandet kräver åtgärd enligt ovan eller strider mot regler i sådant land. Förvärv av Förlagsbevis som emitteras i enlighet med detta prospekt i strid med ovanstående kan anses som ogiltigt.
2

INNEHÅLLSFÖRTECKNING
FÖRSÄKRAN BETRÄFFANDE PROSPEKTET............................................................... 2 RISKFAKTORER................................................................................................................ 4
Bolagsspecifika risker....................................................................................................... 4 Finansiella risker............................................................................................................... 6 Operativa risker................................................................................................................. 7 Faktorer som är väsentliga för att bedöma risker förenade med Obligationslån.............. 7 LÅNEVILLKOR.................................................................................................................10 LANDSHYPOTEK AB (publ)............................................................................................17 Sammanfattande beskrivning av verksamheten...............................................................17 Organisation.....................................................................................................................17 Förvaltnings- och ledningsorgan......................................................................................19 Upplysningar om Landshypoteks finansiella situation................................................... 21 HANDLINGAR INFÖRLIVADE GENOM HÄNVISNING............................................ 23 ADRESSER........................................................................................................................ 24
3

RISKFAKTORER
Nedan beskrivs faktorer som kan komma att påverka Bolagets förpliktelser i samband med utgivande av Lån. Risker som beskrivs är dels generella marknadsrisker dels huvudsakliga risker förenade med Förlagslån. Utöver vad som beskrivs nedan kan dock andra faktorer indirekt utgöra risker och påverka betalning av ränta, kapital eller andra belopp avseende Lån och Bolaget garanterar inte att den beskrivning som görs nedan är uttömmande. Varje investerare bör ta del av hela Prospektet samt Lånevillkoren och göra sin egen riskbedömning.
Bolagsspecifika risker
Kreditrisker Med kreditrisk avses risken för att Landshypoteks låntagare inte fullgör sina förpliktelser mot koncernen samt risken för att ställda säkerheter ej täcker koncernens fordran. Landshypotek är ett bottenlåneinstitut specialiserat på kreditgivning till svenskt jord- och skogsbruk, vilket är ett kundsegment som i Sverige har en mycket låg risk.
Landshypoteks styrelse har det övergripande ansvaret för kreditriskexponeringen och anger genom kreditpolicy och kreditinstruktion riktlinjer för begränsning och hantering av kreditriskerna. Genom en riskdifferentierad beslutsordning delegeras limiter till de beslutnivåer som Landshypotek tillämpar: styrelse, kreditutskott, kreditkommitté, affärsområdeschef eller certifierad distriktschef respektive kreditansvarig. Vid kreditbeslut tillämpas sedvanlig dualitetsprincip, vilket innebär att ett kreditbeslut alltid fattas av två personer i förening.
Riskbedömning och hantering Landshypoteks låntagare Lantbrukets strukturomvandling har medfört att antalet företagare inom jord- och skogsbruk har minskat och ersatts av ett större inslag av boende där näringsverksamheten är en bisyssla eller mer har karaktären av fritidsintresse. För att följa denna utveckling och för att kunna bedöma Landshypoteks låntagare på ett rättvisande sätt delar Landshypotek låntagarna i två olika kundkategorier: Landsbygdsboende (LBB) och Landsbygdsföretagande (LBF). Landshypotek har effektiva verktyg till hjälp vid bedömningen av låntagarens återbetalningsförmåga och risk för fallissemang. De centrala momenten i kreditbedömningen är den interna och den externa restantiekontrollen, riskklassificeringen av låntagarens betalningsförmåga samt fastställandet av belåningsobjektets värde. Om den samlade riskbedömningen av låntagaren, vid vilken belåningsgrad, riskklass och lånevolym beaktas, visar högre risk upprättas ett standardiserat beslutsunderlag och ärendet dras i en högre beslutsinstans.
Säkerhet Utlåningen görs mot säkerhet i fastighetspantbrev inom högst 75 procent av ett internt fastställt belåningsvärde baserat på en bedömning av säkerhetens verkliga värde. Belåningsvärdet är det belopp på vilket belåningsgraden beräknas och är det långsiktigt hållbara värdet av säkerheten. Det åvilar den kreditansvarige att godkänna eller att vid behov
4

genomföra tillbörliga nedjusteringar av den senast gällande värderingen av fastigheten. De regionala kontorens personal biträds i värderingsfrågor av Landshypotek ekonomisk förenings förtroendemannaorganisation som, i form av regionstyrelser med 6-10 ledamöter per region, har en mycket central roll. Förtroendemannanätverket, som är unikt för Landshypotek, säkerställer en korrekt värdering av belåningsobjektet genom god branschkunskap och kännedom om lokala förhållanden. Landshypotek tillämpar individuell värdering av alla belånade egendomar. Värdet fastställs med utgångspunkt från taxeringsvärden eller andra för fastigheten kända förhållanden. Om tveksamhet föreligger, genomförs en platsvärdering av fastigheten av Landshypoteks auktoriserade värderingsmän och värdet dokumenteras i ett skriftligt värderingsutlåtande. Inom Landshypotek har belåningsgraden länge använts som det primära instrumentet för styrning och kontroll av risken att ej ha fullgod säkerhet vid fallissemang. Sambandet mellan belåningsgrad och den ekonomiska förlusten har styrkts statistiskt och Landshypotek kan visa att den sannolika ekonomiska förlusten även i det högsta belåningsgradsintervallet är mycket låg. I Lantbrukskredit AB kan annan säkerhet än fastighetspantbrev, t.ex. borgen eller företagsinteckning, förekomma, medan sådan säkerhet enbart tillåts som komplement till pantbrev i jordbruksfastighet i Landshypotek AB.
Uppföljning och analys Årlig föredragning inför styrelsen sker av de engagemang där den sammantagna risknivån är högre än genomsnittet. Den centrala kreditavdelningen ansvarar för kredituppföljning samt tillser att det, förutom kreditpolicy och kreditinstruktion, finns arbetsinstruktioner. Det interna regelverket som styr utlåningen är samlat i den så kallade kredithandboken, vars efterlevnad kreditavdelningen ansvarar för i den dagliga verksamheten. Validering av riskklassificeringsmodeller och riskklassificeringssystemet som helhet utförs av den från affärsverksamheten oberoende riskcontrollern. Den kontinuerliga vidareutvecklingen och förbättringen av verktygen för riskbedömning sker genom ett samarbete mellan riskcontrollern, den centrala kreditavdelningen och Landshypoteks erfarna regionala analytiker.
Stora exponeringar Finansinspektionens regler innebär att exponeringar överstigande 10 procent av kapitalbasen klassificeras som stora exponeringar. Dessa stora exponeringar i koncernen och i respektive koncernbolag rapporteras kvartalsvis till Finansinspektionen. Nedanstående sifferuppgifter är hämtade från 2006 års årsredovisning.
Landshypotekskoncernen I Landshypotekskoncernen rinns inga stora exponeringar.
Landshypotek AB I Landshypotek AB finns inga stora exponeringar.
Lantbrukskredit AB Lantbrukskredit AB, kapitalbas 163,5 MSEK netto, rapporterar två engagemang som stora exponeringar. Dessa uppgår till 37,1 MSEK respektive 33,6 MSEK. Dessa exponeringar är dock inget som påverkar koncernens totala exponeringar.
5

Landshypotek Jordbrukskredit AB I Landshypotekskoncernen finns inga stora exponeringar.
Övriga kreditrisker Hänsyn till risker relaterade till övriga finansiella tillgångar tas genom värdering av motparter och begränsas genom limiter som beslutas av styrelsen.
Finansiella risker
Finansiella risker indelas i områdena marknadsrisker och likviditetsrisker enligt definitioner nedan. Den dagliga bevakningen av de finansiella riskerna sker inom finansavdelningen, vilken är uppdelad i olika ansvarsområden med väl definierade administrativa gränssnitt. Den administrativa chefen ansvarar för oberoende kontroll och kvalitetssäkring av rapporterat risktagande till risk- och finanskommitté. Verksamheten stöds därutöver av mycket moderna finansadministrativa system med väl utvecklade rutiner såväl för det dagliga arbetet som för riskberäkningar och analys.
Marknadsrisker Marknadsrisker innebär i Landshypoteks rörelse väsentligen ränterisker och valutakursrisker.
Ränterisker Ränterisker uppstår när räntebindningstider eller räntebaser för tillgångar och skulder eller poster utanför balansräkningen inte sammanfaller. Hänsyn till ränterisker relaterade till utlåningen tas enligt principen om matchad upplåning. Eventuella avvikelser analyseras fortlöpande genom gapanalys. Om matchad upplåning ej kan erhållas används ränteswappar för att säkerställa att förekommande risker inte överstiger av styrelsen godkända gränsvärden.
Valutarisker Valutarisker uppstår om nuvärdet av tillgångar och skulder, inklusive derivatpositioner, i en utländsk valuta inte sammanfaller. Alla valutapositioner i Landshypotek är säkrade genom valutaswapavtal med godkända motparter. Utlåning i EUR är säkrad genom matchande upplåning.
Likviditetsrisker Med likviditetsrisk avses risken att något av koncernens företag tillfälligt inte kan infria en förfallen skuld beroende på bristande upplåningsmöjligheter till följd av t.ex. störningar i marknaden. Landshypoteks upplåningsstrategi innebär en medveten diversifiering av upplåningen både vad avser olika typer av instrument och olika geografiska marknader. Ur risksynpunkt innebär det att det krävs stora störningar på de finansiella marknaderna såväl inom som utanför Sverige för att Landshypoteks upplåningsmöjligheter ska påverkas negativt. Landshypotek AB har kreditfaciliteter i svenska och utländska banker uppgående till knappt 5 Mdr kr och en portfölj av lätt avyttringsbara värdepapper på drygt 4 Mdr.
6

Operativa risker
Utöver kreditrisker och finansiella risker uppstår i företaget också operativa risker. Med detta avses de risker som uppkommer i själva verksamhetens bedrivande, t.ex. risker relaterade till att IT-system inte fungerar, brottslig verksamhet eller felaktig handläggning av ärenden till följd av slarv eller okunskap hos enskilda personer. Landshypoteks policy är att genom verksamhetens organisation, regler och rutiner samt ett aktivt säkerhetsarbete minimera denna typ av risker. Styrning och kontroll av operativa risker sker främst genom interna regler och instruktioner samt uppföljning och tillsyn av en aktiv internrevision. Inom ITområdet, där de största riskerna bedöms finnas, inbegriper säkerhetsarrangemangen en mängd olika åtgärder. Landshypoteks policy är att skapa nära och långsiktiga relationer till leverantörer av kritisk funktionalitet samt att inom den egna organisationen utveckla en hög kompetens inom för verksamheten kritiska områden. Som kompletterande skydd har Landshypotek väl genomarbetade försäkringsavtal. I en personalmässigt liten verksamhet som Landshypotek är beroendet av enskilda personers kunskap och lojalitet mot företaget i de flesta avseenden stort. En god personalpolitik är av central betydelse för att vårda såväl kunskap som lojalitet och bidra till att skapa ett gott arbetsklimat.
Faktorer som är väsentliga för att bedöma risker förenade med Obligationslån Lån kan innehålla element som medför särskilda riskerför presumtiva investerare.
Riskbedömning Varje presumtiv investerare måste, mot bakgrund av investerarens egna förutsättningar, besluta om lämpligheten av placeringen.. I synnerhet bör varje investerare:
(i) ha tillräcklig kunskap och erfarenhet för att göra en meningsfull utvärdering av Lånevillkoren. Göra en bedömning av fördelarna och riskerna med att placeringen utifrån den information som finns i detta Prospekt eller till information vilken hänvisas till i detta Prospekt eller varje härtill hörande tillämpligt tillägg;
(ii) ha tillgång till och kunskap om lämpliga analytiska verktyg för att mot bakgrund av sin egen särskilda ekonomiska situation utvärdera en placering och dess betydelse för investerarens hela placeringsportfölj;
(iii) ha tillräckliga ekonomiska resurser och tillräcklig likviditet för att bära alla risker som en placering medför.;
(iv) vara bekant med hur relevanta index och finansiella marknader fungerar; och
(v) kunna utvärdera (antingen själv eller med hjälp av en ekonomisk rådgivare) möjliga scenarier för ekonomiska faktorer, räntefaktorer och andra faktorer som kan påverka investerarens placering och hans förmåga att bära ifrågavarande risker.
En presumtiv investerare bör inte investera i Lån som har strukturen av ett komplext finansiellt instrument om denne inte har sakkunskap (antingen själv eller med hjälp av en ekonomisk rådgivare) att utvärdera hur Lånet kommer att utvecklas under ändrade förhållanden.
7

Några vanliga risker relaterade till strukturen och Lånets status
Lösenmöjlighetför Bolaget I Lånevillkoren ges möjlighet för Bolaget till förtida inlösen. Då Bolaget kan välja att förtidslösa Lånet kommer marknadsvärdet på detta Lån i allmänhet inte att stiga väsentligt över den kurs till vilken det kan lösas. Detta kan också gälla före en lösenperiod.
Bolaget kan förväntas att lösa Lånet när dess upplåningskostnader är lägre än räntan på Lånet. Vid dessa tidpunkter skulle en investerare i allmänhet inte kunna återinvestera lösenlikviden till en effektiv ränta som är lika hög som räntan på detta Lån utan kan kanske göra detta endast till en betydligt lägre ränta. Presumtiva investerare bör överväga återinvesteringsrisken mot bakgrund av andra placeringar som kan göras vid samma tillfälle.
Efterställt lån Detta Lån är ett Förlagslån. Det innebär att investerare erhåller betalning först efter det att Fordringshavare med icke efterställda fordringar fått fullt betalt i händelse av likvidation eller konkurs. Efterställda Lån löper oftast med högre räntesats än jämförbara Lån som inte är efterställda eftersom efterställda lån innebär en högre risk. Varje investerare bör vara medveten om att det finns risk att den som investerar i Förlagslån kan förlora hela, eller delar av sin placering om Bolaget blir försatt i konkurs eller likvidation.
Generella risker med Obligationslån Nedan ges en kort beskrivning av vissa risker som generellt sett är förenade med Obligationslån.
Lagändringar Detta prospekt samt Lånevillkoren är baserade på svensk lag som gäller på datum för detta prospekt. Någon försäkran kan inte ges om inverkan av någon eventuell framtida lagändring eller ändring av administrativ praxis.
Kreditrisk Vid köp Förlagslån tar placerare en kreditrisk på Landshypotek. Landshypotek har erhållit kreditrating BBB+ av Standard & Poor's, A2 av Moody's och A+ av Fitch. Rating är det betyg en låntagare kan erhålla från ett oberoende kreditbedömningsinstitut på sin förmåga att klara av sina finansiella åtaganden. Denna förmåga kallas också kreditvärdighet. De tre största kreditbedömningsinstituten är Standard & Poor's, Moody's och Fitch.
Landshypotek ställer för närvarande inga säkerheter för emitterade lån och en investerare som investerar i lån omfattas inte av den statliga insättningsgarantin vid händelse av Landshypoteks konkurs. Landshypotek har fått Finansinspektionens tillstånd att emittera säkerställda obligationer enligt lag (2003:1223) om utgivning av säkerställda obligationer; utgivning av säkerställda obligationer och omvandling av vissa existerande seniora lån är planerad att ske under 2007. Förlagslån kommer dock inte att deltaga i denna omvandling.
Generella risker relaterade till marknaden
Andrahandsmarknaden generellt För Obligationslån existerar generellt en fungerande marknadsstyrd andrahandsmarknad. För Lån med komplexa strukturer kan det vid emissionstillfället saknas etablerad marknad för
8

handel och det kan förekomma att andrahandsmarknad aldrig uppstår. Detta kan medföra att innehavare inte kan sälja sina Lån till kurser med en avkastning jämförbar med liknande placeringar som har en existerande och fungerande andrahandsmarknad. Bristande likviditet i marknaden kan ha en negativ inverkan på marknadsvärdet av Lånet. Juridiska överväganden kan begränsa vissa placeringar Vissa investerares placeringsverksamhet regleras av lagar och bestämmelser om placering samt granskning eller reglering av vissa myndigheter. Varje presumtiv investerare bör rådgöra med sin juridiske rådgivare eller ansvarig tillsynsmyndighet för att besluta om och i vilken omfattning de har möjlighet att investera i Obligationslån. Form av värdepapper samt identifiering Obligationslån är en skuldförbindelse i registrerad form. Lån skall för Fordringshavares räkning registreras hos VPC AB på VP-konto, varför inga fysiska värdepapper kommer att utfärdas. Lånet är anslutet hos VPC AB och Lånevillkoren innehåller det från VPC erhållna internationella numret för värdepappersidentifiering, ISIN (International Securities Identification Number). VPC AB har adress: VPC AB, Box 7822, SE-103 97 Stockholm, Sweden. Emittenten står för samtliga kostnader i samband med att Lånet upptas till handel.
9

LÅNEVILLKOR

VILLKOR FÖR LANDSHYPOTEK AB:S (publ) FÖRLAGSLÅN FRN DEN 15 JUNI 2007/2017 PÅ SEK 350.000.000

§1 DEFINITIONER I föreliggande villkor skall följande benämningar ha den innebörd som anges nedan

Bankdag:

dag i Sverige som inte är söndag eller annan allmän helgdag eller som beträffande betalning av skuldebrev inte är likställd med allmän helgdag;

Banken: Bolaget:

Skandinaviska Enskilda Banken AB (publ); Landshypotek AB (publ), org nr 556500-2762;

Fordrings havare:

den som är antecknad på VP-konto (avstämningskonto enligt lag (1998:1479) om kontoföring av finansiella instrument) som borgenär eller som berättigad att i andra fall ta emot betalning under ett Förlagsbevis;

Förlagsbevis:

ensidig skuldförbindelse som registrerats enligt lag (1998:1479) om kontoföring av finansiella instrument, avsedd för allmän omsättning och som utgivits av Bolaget i enlighet med dessa villkor;

Förlagslån:

efterställt lån som i händelse av låntagarens likvidation eller konkurs medför rätt till betalning ur låntagarens tillgångar först efter icke efterställda fordringar mot låntagaren och som är avsett för handel på den allmänna marknaden;

ISIN-kod:

SE0002059303;

Kontoförande Institut:

bank eller annan som har medgivits rätt att vara kontoförande institut enligt lagen om kontoföring av finansiella instrument och hos vilken Fordringshavare öppnat VP-konto avseende Förlagsbevis;

Lånedatum: den 15 juni 2007;

10

Ränteförförfallodag:

den 15 i månaderna september, december, mars och juni varje år, första gången den 15 september 2007 och sista gången den 15 juni 2017, dock att om någon sådan dag inte är Bankdag skall som Ränteförfallodag anses närmast påföljande Bankdag förutsatt att sådan Bankdag inte infaller i en ny kalendermånad i vilket fall Ränteförfallodagen skall anses vara föregående Bankdag;

Ränteberäkningsperiod:

Ränteberäkningsperiod 1 - perioden från Lånedatum till och med den 15 juni 2012 Ränteberäkningsperiod 2 - perioden från den 15 juni 2012 till och med Återbetalningsdagen;

Ränteperiod:

för Ränteberäkningsperiod 1 - perioden från Lånedatum till och med den första Ränteförfallodagen och varje därefter följande period från en Ränteförfallodag till och med nästföljande dag som är en Ränteförfallodag där varje följande Ränteperiod omfattar ca tre månader till och med den 15 juni 2012;

Ränteperiod:

för Ränteberäkningsperiod 2- perioden från den 15 juni 2012 till och med den nästkommande Ränteförfallodagen och varje därefter följande period från en Ränteförfallodag till och med nästföljande dag som är en Ränteförfallodag där varje följande Ränteperiod omfattar ca tre månader till och med Återbetalningsdagen;

Räntesats:

Ränteberäkningsperiod 1 3 månaders STIBOR med ett tillägg av 0,33 procentenheter Ränteberäkningsperiod 2 3 månaders STIBOR med ett tillägg av 1,83 procentenheter;

STIBOR:

den räntesats som (1) kl 11.00 aktuell Bankdag publiceras på Reuters sida "SIOR" (eller genom sådant annat system eller på sådan annan sida som ersätter nämnda system respektive sida) eller - om sådan notering ej finns (2) vid nyss nämnda tidpunkt motsvarar Bankens bedömning av den ränta svenska affärsbanker erbjuder för utlåning i SEK för aktuell period på interbankmarknaden i Stockholm;

VPC:

VPC AB;

VP-konto:

värdepapperskonto (avstämningskonto enligt lagen om kontoföring av finansiella instrument) där respektive Fordringshavares innehav av Förlagsbevis är registrerat;
11

Återbetalningsdag

den 15 juni 2017, eller, om Bolaget utnyttjar sin rätt till förtida inlösen enligt § 8 den 15 juni 2012, eller varje därefter följande Ränteförfallodag.

§2 LÅNEBELOPP OCH BETALNINGSFÖRBINDELSE Lånebeloppet uppgår till SEK trehundrafemtio miljoner (350.000.000) och representeras av Förlagsbevis på samma belopp i valören SEK en miljon (1.000.000) eller hela multiplar därav ("Lånet").
Bolaget förbinder sig härmed att i enlighet med dessa villkor återbetala Lånet och erlägga ränta.
§3 RÄNTA
Lånet löper med Rörlig Ränta om 3 månaders STIBOR med ett tillägg av 0,33 procentenheter till och med den Ränteförfallodag som infaller fem år efter Lånedatum (Ränteberäkningsperiod 1). Från den Ränteförfallodag som infaller fem år efter Lånedatum till och med den 15 juni 2017 löper Lånet med Rörlig Ränta om 3 månaders STIBOR med ett tillägg av 1,83 procentenheter (Ränteberäkningsperiod 2). Övergången från Ränteberäkningsperiod 1 till Ränteberäkningsperiod 2 innebär en "step-up" med 1,5 procentenheter.
Räntan erläggs i efterskott på respektive Ränteförfallodag och beräknas på faktiskt antal dagar under Ränteperioden (faktiskt antal dagar/360-dagarsbasis).
Rörlig Ränta för varje Ränteperiod fastställes av Banken kl 11.15 två Bankdagar före respektive Ränteperiods början.
§4 REGISTRERING AV FÖRLAGSBEVISEN Förlagsbevisen skall för Fordringshavares räkning registreras på VP-konto, varför inga fysiska värdepapper kommer att utfärdas.
Begäran om viss registreringsåtgärd avseende Förlagsbevisen skall riktas till Kontoförande Institut.

12

Den som på grund av uppdrag, pantsättning, bestämmelserna i föräldrabalken, villkor i testamente eller gåvobrev eller eljest förvärvat rätt att ta emot betalning under ett Förlagsbevis skall låta registrera sin rätt till betalning.
§5 ÅTERBETALNING AV LÅNET SAMT BETALNING AV RÄNTA Lånet förfaller till betalning på Återbetalningsdagen.
Återbetalning av Lånet och betalning av ränta skall ske till den som är Fordringshavare på femte Bankdagen före respektive förfallodag, eller på den Bankdag närmare respektive förfallodag som generellt kan komma att tillämpas på den svenska obligationsmarknaden (=avstämningsdagen).
Har Fordringshavaren genom Kontoförande Institut låtit registrera att kapital- respektive räntebelopp skall insättas på visst bankkonto, sker insättning genom VPC:s försorg på vederbörande förfallodag. I annat fall översänder VPC beloppet sistnämnda dag till Fordringshavaren under dennes hos VPC på avstämningsdagen registrerade adress. Infaller förfallodag på dag som inte är Bankdag insättes respektive översändes beloppet först närmast följande Bankdag, ränta utgår härvid dock endast till och med förfallodagen.
Skulle VPC på grund av dröjsmål från Bolagets sida eller på grund av annat hinder inte kunna utbetala belopp enligt vad nyss sagts, utbetalas detta av VPC så snart hindret må ha upphört till den som på avstämningsdagen var Fordringshavare.
Om Bolaget ej kan fullgöra betalningsförpliktelse genom VPC enligt ovan på grund av hinder för VPC som avses i § 15 första stycket, skall Bolaget ha rätt att skjuta upp betalningsförpliktelsen tills dess hindret har upphört. I sådant fall skall ränta utgå enligt § 6 andra stycket.
Visar det sig att den som tillställts belopp enligt vad ovan sagts saknade rätt att mottaga detta, skall Bolaget och VPC likväl anses ha fullgjort sina ifrågavarande skyldigheter. Detta gäller dock ej om Bolaget respektive VPC hade kännedom om att beloppet kom i orätta händer eller åsidosatt den aktsamhet som efter omständigheterna skäligen bort iakttas.
§6 DRÖJSMÅLSRÄNTA Vid betalningsdröjsmål avseende kapital och/eller ränta utgår dröjsmålsränta på det förfallna beloppet från förfallodagen till och med den dag då betalning erläggs efter en räntesats som motsvarar en veckas STIBOR första Bankdagen i varje kalendervecka varunder dröjsmålet varar med tillägg av två procentenheter. Dröjsmålsränta enligt detta stycke skall dock aldrig
13

utgå efter lägre räntesats än som motsvarar Räntesatsen med tillägg av två procentenheter. Dröjsmålsräntan kapitaliseras ej.
Beror dröjsmålet enbart av sådant hinder för Banken respektive VPC som avses i § 15 första stycket, skall dröjsmålsränta dock ej utgå efter högre räntesats än Räntesatsen.
Med STIBOR avses i denna § 6 den räntesats som (1) kl 11.00 aktuell Bankdag publiceras på Reuters sida "SIOR" (eller genom sådant annat system eller på sådan annan sida som ersätter nämnda system respektive sida) eller - om sådan notering ej finns - (2) vid nyss nämnda tidpunkt motsvarar Bankens bedömning av den ränta svenska affärsbanker erbjuder för utlåning i SEK för aktuell period på interbankmarknaden i Stockholm.
§7 PRESKRIPTION Rätten till betalning av kapitalbeloppet preskriberas tio år efter Återbetalningsdagen. Rätten till räntebetalning preskriberas tre år efter respektive Ränteförfallodag. De medel som avsatts för betalning men preskriberats tillkommer Bolaget.
Om preskriptionsavbrott sker löper ny preskriptionstid om tio år i fråga om kapitalbelopp och tre år beträffande räntebelopp, i båda fallen räknat från dag som framgår av preskriptionslagens (1981:130) bestämmelser om verkan av preskriptionsavbrott.
§8 FÖRTIDA INLÖSEN Bolaget äger rätt att återbetala hela Lånet i förtid på den Ränteförfallodag som infaller fem år efter Lånedatum och på varje därefter följande Ränteförfallodag. Återbetalning i förtid förutsätter att Fordringshavarna underrättats därom senast 30 dagar i förväg samt att Finansinspektionen lämnat sitt medgivande till sådan förtida återbetalning.
§9 RÄTT TILL BETALNING Förlagsbevisen skall i händelse av Bolagets likvidation eller konkurs medföra rätt till betalning ur Bolagets tillgångar först efter icke efterställda fordringar mot Bolaget men minst jämsides (pari passu) med övriga av Bolaget utgivna och utestående Förlagslån.
Bolaget kan i framtiden utge nya Förlagslån och därvid föreskriva att dessa lån och skuldförbindelser skall medföra lika eller sämre rätt till betalning, dock ej bättre rätt till betalning, ur Bolagets tillgångar i konkurs eller likvidation som Förlagsbevis utgivna under detta Lån.
14

§ 10 RÄTT ATT FÖRETRÄDA FORDRINGSHAVARNA Även utan särskilt uppdrag från Fordringshavarna är Banken - eller den Banken sätter i sitt ställe - berättigad att i allt som rör detta Lån, såväl vid som utom domstol eller exekutiv myndighet, företräda Fordringshavarna.
§ 11 MEDDELANDEN Meddelanden rörande Lånet skall - i den mån annat inte föreskrivits i dessa villkor - tillställas Fordringshavare under dennes hos VPC registrerade adress.
§ 12 ÄNDRING AV LÅNEVILLKOREN M M Banken äger avtala med Bolaget om ändring av dessa villkor under förutsättning att sådan ändring inte inskränker Bolagets förpliktelse att erlägga betalning enligt dessa villkor eller på annat sätt, enligt Bankens bedömning, kan inverka negativt på Fordringshavarnas intressen i väsentligt hänseende. Bolaget skall snarast möjligt ombesörja meddelande om sådan ändring till Fordringshavarna.
Banken äger dessutom, utöver vad som anges i föregående stycke, avtala med Bolaget om annan ändring av dessa villkor - dock ej beträffande återbetalning av lånebelopp och/eller erläggande av ränta - under förutsättning att samtycke lämnas av Fordringshavare representerade minst 80% av utestående lånebelopp.
Om viss ändring kräver Finansinspektionens medgivande, skall Bolaget inhämta detta.
§ 13 BÖRSREGISTRERING Ansökan om att registrera Lånet kommer att inges till Stockholmsbörsen AB då godkänt prospekt upprättats i enlighet med Artikel 5.4 i Prospektdirektivet (Direktiv 2003/71/EG).
§ 14 FÖRVALTARREGISTRERING För Förlagsbevis som är förvaltarregistrerad enligt lagen om kontoföring av finansiella instrument skall vid tillämpningen av dessa villkor förvaltaren betraktas som Fordringshavare.
15

§ 15 BEGRÄNSNING AV BANKENS OCH VPC:S ANSVAR I fråga om de på Banken respektive VPC ankommande åtgärderna gäller - beträffande VPC med beaktande av bestämmelserna i lagen om kontoföring av finansiella instrument - att ansvarighet inte kan göras gällande för skada som beror av svenskt eller utländskt lagbud, svensk eller utländsk myndighets åtgärd, krigshändelse, strejk, blockad, bojkott, lockout eller annan liknande omständighet. Förbehållet i fråga om strejk, blockad, bojkott och lockout gäller även om Banken själv eller VPC själv är föremål för eller vidtar sådan konfliktåtgärd. Skada som uppkommit i andra fall skall inte ersättas av Banken om Banken varit normalt aktsam. Inte i något fall utgår ersättning för indirekt skada. Föreligger hinder för Banken eller VPC på grund av sådan omständighet som anges i första stycket att vidta åtgärd enligt dessa villkor får åtgärden uppskjutas tills hindret har upphört.
§ 16 LAG; JURISDIKTION Svensk lag skall tillämpas vid tolkning och tillämpning av dessa villkor. Tvist skall avgöras vid svensk domstol, i första instans Stockholms tingsrätt.
Härmed bekräftas att ovanstående villkor är för oss bindande. Stockholm den 12 juni 2007
LANDSHYPOTEK AB (publ)
16

LANDSHYPOTEK AB (publ)
Landshypotek AB (publ), med säte i Stockholm bildades 3 november 1994, är ett publikt (publ) aktiebolag och har organisationsnummer 556500-2762. Verksamheten bedrivs under svensk lagstiftning och i synnerhet lagen (2004:297) om bank- och finansieringsrörelse samt aktiebolagslagen (2005:551).
Sammanfattande beskrivning av verksamheten
Landshypotek är ett medlemsägt kreditinstitut specialiserat på bottenlån till fastigheter inom segmenten skog, boendejordbruk och produktionsjordbruk. Med sin kooperativa företagsform är Landshypotek en unik organisation med en mycket stabil kundkrets. Effektiva system och flexibilitet gör det möjligt för Landshypotek att erbjuda ett flertal olika upplåningsprogram.
Landshypoteks fokus för utlåning ligger på kunder som äger skog, boendejordbruk samt produktionsjordbruk. Dessa privata ägare av jordbruksfastigheter erbjuds bottenlån med pantbrev som säkerhet på upp till 75 procent av fastighetens belåningsvärde.
Kreditmarknaden i Norden har under de senaste åren genomgått en omstrukturering präglad av fusioner och samarbeten. Konkurrenssituationen för krediter till lantbruksnäringen har förändrats avsevärt och kunderna har nu fler bankkontakter att välja på. Antalet banker blir allt färre genom sammanslagningar, men flera aktörer har aktiverat sig på marknaden för jord- och skogsbruk.
Organisation
Koncernen utgörs av Landshypotek ekonomisk förening, Landshypotek AB, Sveriges Allmänna Hypoteksbank, Lantbrukskredit AB och Landshypotek Jordbrukskredit AB. Den huvudsakliga verksamheten bedrivs i Landshypotek AB, där utlåningen sker från 17 regionoch försäljningskontor, medan upplåningen sker centralt.
Moderföretag i koncernen är Landshypotek ekonomisk förening (org.nr. 769600-5003) som genom sin regionala förtroendemannaorganisation utför värderingstjänster åt Landshypotek AB. Underkoncernen Landshypotek AB med dotterföretag förklaras nedan i detta prospekt. Koncernens lånerörelse är samlad i Landshypotek AB med dotterföretag. Verksamheten i Landshypotek AB och Landshypotek Jordbrukskredit AB omfattar långfristiga krediter till jord- och skogsbruk. Lantbrukskredit AB:s verksamhet består av utlåning till jordbruksnära verksamheter, men även utlåning till andra sektorer har förekommit. Sedan juli 2003 sker tills vidare ingen nyutlåning i Lantbrukskredit AB. Sveriges Allmänna Hypoteksbank (Hypoteksbanken), som fram till 1997 ansvarade för upplåningen åt Landshypotek AB, är under avveckling. Verksamheten har bestått av förvaltning av de utelöpande obligationslånen men samtliga dessa har lösts in under 2006. Förhållandet mellan Landshypotek AB och
17

Hypoteksbanken regleras av ett finansierings- och administrationsavtal.. Landshypotek AB svarar för all administration samt kostnader för Hypoteksbankens förvaltning
Dotterföretag
Sveriges Allmänna Hypoteksbank (Hypoteksbanken) Sveriges Allmänna Hypoteksbank och landshypoteksföreningarna omorganiserades enligt beslut av riksdagen från och med 1995-01-01. Omorganisationen innebar att lånerörelsen samlades i kreditmarknadsföretaget Landshypotek AB. Hypoteksbanken svarade för upplåning åt Landshypotek AB t.o.m. 1997-06-30. Därefter övertog Landshypotek AB ansvaret för sin egen upplåning. Hypoteksbanken förvaltar sedan dess sina tillgångar och skulder. Som grundfond för Hypoteksbanken har staten ställt en garantiförbindelse till förfogande. Grundfonden är numera avvecklad då samtliga lån i Hypoteksbanken lösts under 2006. Hypoteksbanken ska likvideras när den utestående obligationsskulden avvecklats. Regeringen tillsätter ordförande och vice ordförande i styrelsen. Verksamheten regleras av särskild lag.
Lantbrukskredit AB Lantbrukskredit AB är ett helägt dotterbolag till Landshypotek AB. Bolagets verksamhet har tidigare varit inriktad på finansiering av jordbrukets förädlingsindustri, livsmedelsdistribution samt skogsbruket med binäringar, men även utlåning till andra sektorer har förekommit. Sedan juli 2003 sker tills vidare ingen nyutlåning i bolaget, främst beroende på att verksamheten ändrat strategisk inriktning genom fokusering mot kärnverksamheten i Landshypotek. Bolagets personal är huvudsakligen engagerad i förvaltning av bolagets krediter. Centrala funktioner inom Landshypotek svarar för tjänster avseende finansiering, ekonomiadministration och IT-tjänster. En redogörelse för redovisningsprinciper och riskexponering återfinns separat i årsredovisningen från 2006.
Landshypotek Jordbrukskredit AB Landshypotek Jordbrukskredit AB är ett helägt dotterbolag till Landshypotek AB. Verksamheten består av långfristig utlåning till svenskt jord- och skogsbruk. Bolaget har ingen anställd personal. Centrala funktioner inom Landshypotek svarar för tjänster avseende
18

finansiering, ekonomiadministration och IT-tjänster. En redogörelse för redovisningsprinciper och riskexponering återfinns separat i årsredovisningen från 2006.
Förvaltnings- och ledningsorgan
För att kontakta styrelse och ledning hänvisas till Landshypoteks huvudkontor, kontaktuppgifter återfinns på sida 18.
Styrelse
Ulf Dinkelspiel, f 1939, Stockholm, ordförande Ambassadör, ordförande i Landshypotek AB och i Sveriges Allmänna Hypoteksbank. Ordförande i AB Ångpanneföreningen , Stiftelsen Sverige i Europa och i Föreningen Svenskar i Världen och i Springtime AB. Vice ordförande i ICC Sverige och i Kungliga Tekniska Högskolan. Ledamot i E. Öhman J:or AB, Nordnet AB och i Bockholmen Hav och Restaurang AB.
Olof Jakobsson, f 1944, Havdhem, ledamot Lantmästare, ledamot i Landshypotek, ek. för. och i Landshypotek AB.
Anders Johansson, f 1948, Läckeby, ledamot Lantbrukare, ledamot i Landshypotek, ek. för., Landshypotek AB och i Sveriges Allmänna Hypoteksbank. Ledamot i Lyckeby Stärkelsen och i H.S. Kalmar Kronoberg
Richard Montgomery, f 1955, Flen, ledamot Civilekonom, ledamot i Landshypotek AB. Ledamot i Stäringe AB. Ledamot i Ånhammar Säteri AB.
Kjell Stillman, f 1948, Västerås, verkställande direktör, ledamot Verkställande direktör och ledamot i Landshypotek, ek. för. och i Landshypotek AB. Ordförande i Lantbrukskredit AB och i Landshypotek Jordbrukskredit AB.
Lars-Åke Folkmer, f 1946, Kvänum, ledamot Ledamot i Landshypotek, ek. för. Ledamot i Länsförsäkringar Skaraborg. Lars-Åke Folkmer ersätter Peder Tott som även fortsättningsvis är ledamot i Landshypotek, ek. för
Henrik Toll, f 1954, Sorunda, ledamot Ledamot i Landshypotek, ek. för. och Landshypotek AB. Suppleant i Sveriges Allmänna Hypoteksbank. Ordförande i Jacobsbergs Gårdsförvaltning AB, i Jacobsbergs Invest AB, Tham Invent AB, Östra Borgaren AB och Västra Borgaren AB. Ledamot i Stora Sundby Lantbruks och Fritids AB, Vidbynäs förvaltnings AB, Harry Cullberg Fond och i Djursnäs säteri AB.
Ledning
Kjell Stillman, f 1948, verkställande direktör Ledamot i Landshypotek, ek. för. och i Landshypotek AB. Ordförande i Lantbrukskredit AB och i Landshypotek Jordbrukskredit AB.
19

Per Smedberg, f 1948, vice verkställande direktör och finanschef Verkställande direktör i Sveriges Allmänna Hypoteksbank, vice verkställande direktör i Landshypotek, ek. för.
Göran Abrahamsson, f 1952, rörelsechef Ordförande i Lantmästarförbundet och i Sveriges Maskinringar. Vice ordförande Europeiska Maskinringarna (EMR).
Börje Haglund, f 1944, administrativ chef Ledamot i Lantbrukskredit AB och i Landshypotek Jordbrukskredit AB. Lena Mörk, f 1974, Risk-controller
Rolf Åttingsberg, f 1967, Kreditchef Verkställande direktör och ledamot i Lantbrukskredit AB samt i Landshypotek Jordbrukskredit AB. Henrik Lundin, f 1967, IT-chef
Patrik Liljedahl, f 1945, Bolagsjurist
Intressekonflikter inomförvaltnings-, lednings- och kontrollorgan Flera av styrelseledamöterna i Landshypotek AB är medlemmar i Landshypotek ekonomisk förening och låntagare i Landshypotek AB.
Aktiekapital och största Aktieägare Aktiekapitalet uppgår till 1 927 000 000 kr fördelat på 1 927 000 antal aktier. Samtliga aktier ägs av Landshypotek ekonomisk förening som i sin tur ägs av cirka 57 000 medlemmar.
Nyligen inträffade händelser som påverkar emittentens solvens Landshypotek AB ansökte i juni 2006 till Finansinspektionen om att få emittera säkerställda obligationer. Finansinspektionen har bifallit ansökan. Landshypotek AB planerar att säkerställa utestående seniora obligationer och emittera säkerställda obligationer under 2007. Förlagslån kommer dock inte att säkerställas. Den planerade övergången till säkerställda obligationer innebär inte någon förändring av verksamheten eller av eget kapital som påverkar solvensen i Landshypotek AB.
Finansinspektionen har bedömt att Landshypotek AB:s metod för att mäta kreditrisk med intern riskklassificering (IRK-metoden) är tillförlitlig. IRK-metoden kommer att användas på merparten av Landshypotek AB:s utlåningsportfölj.
20

Upplysningar om Landshypoteks finansiella situation
Historiskfinansiell information Nedan presenteras övergripande finansiell information och nyckeltal hämtat ur Landshypoteks årsredovisning för 2006. För utförligare information kring Landshypoteks finansiella ställning och utveckling se Landshypoteks årsredovisningar för 2005 och 2006 samt delårsrapporten för perioden januari-mars 2007.

Nyckeltal Koncernen Landshypotek AB Rörelseresultat MSEK Utlåning MSEK Räntenetto MSEK Räntabilitet justerat EK% Primärkapital % Kapitaltäckning %

2006 171.5 37 313 308.5 3.86 8.23 9.39

2005 7.5 35 954 365.3 0.17 8.48 9.80

Q1 2007 37.4 37 857 84.8
8.8 9.90

Källa: Landshypoteks årsredovisning 2005 samt delårsrapportjanuari-september 2006

Q1 2006 36.0 35 862 103.9
8.36 9.66

Landshypotek årsredovisningfor år 2006
Balansräkning Landshypoteks balansräkning för år 2005 och 2006 återfinns på sidorna 45 i årsredovisningen för 2006.
Resultaträkning Landshypoteks resultaträkning för år 2005 och 2006 återfinns på sidan 44 i årsredovisning en för 2006.
Kassaflö desanalys Landshypoteks kassaflödesanalys för år 2005 och 2006 återfinns på sid 46 i årsredovisning en för 2006.
 Resultat i sammandrag, femårsöversikt sid 47  Noter sid 48-56  Revisionsberättelse sid 58

För historiskfinansiell information samt revisionsberättelserför åren 2004 samt 2005 :
 Landshypoteks årsredovisning 2005, Resultat i sammandrag på sid 49 samt Revisions berättelse på sid 59
 Landshypoteks årsredovisning 2004, Resultat i sammandrag på sid 45 samt Revisions berättelse på sid 55
Historisk finansiell information och övrig information återfinns på Bolagets hemsida www.landshypotek.se eller kan erhållas av Bolaget i pappersformat.

Revision av den årliga historiskafinansiella informationen Den finansiella informationen i årsredovisningen för år 2006 har granskats av Anna Hesselman, Bengt Frölander och Nilla Rocknö (förordnad av Finansinspektionen) vars
21

revisionsberättelse återfinns på sid. 58 i årsredovisningen för 2006. Den finansiella informationen i årsredovisningen för år 2005 har granskats av Bengt Frölander, Anna Hesselman och Anders Engström vars revisionsberättelse återfinns på sid. 59 i årsredovisningen för 2005. Delårsrapporten avseende januari-mars 2007 har inte blivit granskad av bolagets revisorer. Revisionen av årsredovisningarna har genomförts i enlighet med god revisionssed i Sverige och revisionsberättelserna har lämnats utan anmärkning.

Landshypotek har de tre senaste åren blivit granskat av Bengt Frölander (firma: Öhrlings PricewaterhouseCoopers AB) och för år 2006 av Nilla Rocknö (firma Ernst & Young AB förordnad av Finansinspektionen) och för åren 2004 och 2005 av Anders Engström (firma SET Revision, förordnad av Finansinspektionen), alla Auktoriserade revisorer och medlemmar i FAR, dessutom har Sten Widén (firma Öhrlings PricewaterhouseCoopers AB) varit med och granskat Landshypotek 2004 och Anna Hesselman (firma Öhrlings PricewaterhouseCoopers AB) 2005 och 2006 båda är Auktoriserade revisorer och medlemmar i FAR.

Öhrlings PricewaterhouseCoopers AB Torsgatan 21 113 97 Stockholm +46(0)8 555 330 00
Ernst & Young AB Box 7850 103 99 Stockholm +46 (0)8 520 590 00

SET Revision Mäster Samuelsgatan 56 Box 1317 111 83 Stockholm +46(0)8 796 37 00

Åldern på den senastefinansiella informationen
Den senaste finansiella informationen är hämtat från årsredovisningen för 2006, vilken publicerades 21 mars 2007, samt från delårsrapporten för perioden januari-mars 2007, vilken publicerades 31 maj 2007.

Rättsligaförfaranden och skiljeförfaranden
Det föreligger inga rättsliga förfaranden eller skiljeförfaranden som skulle kunna få betydande effekter på emittentens eller företagskoncernens finansiella situation eller lönsamhet.

Väsentliga avtal
Landshypotek har inga avtal av större betydelse som inte ingår i den löpande affärsverksamheten och som kan leda till att Landshypotek tilldelas en rättighet eller åläggs en skyldighet som väsentligt kan påverka Landshypoteks förmåga att uppfylla sina förpliktelser gentemot innehavarna av de värdepapper som emitteras.

Jurisdiktion
Landshypotek står under svensk jurisdiktion. Om Landshypotek agerar utanför Sveriges gränser styrs den aktuella handlingen och Bolagets verksamhet även av de lagar och riktlinjer som råder i det aktuella landet.

22

HANDLINGAR INFÖRLIVADE GENOM HÄNVISNING
I detta Prospekt förekommer hänvisningar till Landshypoteks årsredovisningar avseende år 2005 och år 2006 samt delårsrapport för perioden januari-mars 2007. Nedanstående hänvisningar refererar till information om Landshypotek vilket tidigare offentliggjorts och inlämnats till Finansinspektionen. Informationen utgör, i sin helhet, en del av detta Prospekt.

Årsredovisning 2005

Sida

Redovisningsprinciper

88

Resultaträkning

46

Balansräkning

47

Kassaflödesanalys

48

Noter

50

Revisionsberättelse

59

Årsredovisning 2006

Sida

Redovisningsprinciper

84

Resultaträkning

44

Balansräkning

45

Kassaflödesanalys

46

Noter

48

Revisionsberättelse

58

Delårsrapportför periodenjanuari-mars 2007 Sida

Resultaträkning

4

Balansräkning

5

Ovanstående rapporter finns tillgängliga på Bolagets hemsida www.landshypotek.se. De kan också beställas från Landshypotek AB (publ), Box 14092, 104 41 Stockholm, +46 8 459 04 00. Det bör beaktas att viss information i ovan nämnda rapporter kan ha blivit inaktuell.

Övrig information såsom bolagsordning, historisk finansiell information etc kan, om den inte finns på Bolagets hemsida www.landshypotek.se, beställas av Landshypotek i pappersformat.

23

ADRESSER
Emittent:
Landshypotek AB (publ) Strandvägen 1, Box 14092 104 41 Stockholm www.landshypotek.se
Arrangör:
Skandinaviska Enskilda Banken AB (publ) Merchant Banking Capital Markets, K G3 Kungsträdgårdsgatan 8 106 40 STOCKHOLM www.seb.se

Tel +46(0)8 459 04 00 Fax +46(0)8 783 02 94
Tel 08-506 232 37 Fax 08-763 83 80

24


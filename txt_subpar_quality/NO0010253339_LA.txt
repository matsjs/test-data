ISIN: NO 001 025333.9
LÅNEAVTALE
mellom
Levanger kommune
(låntager) og
Norsk Tillitsmann ASA
(tillitsmann) på vegne av
obligasjonseierne
i obligasjonslån
FRN Levanger kommune åpent obligasjonslån 2005/2013 med rentegulv og rentetak og
med innløsningsrett for låntager

INNHOLD
1 Definisjoner.............................................................. 2 Opplysninger om Lånet............................................ 3 Børsnotering............................................................. 4 Registrering i verdipapirregister................................ 5 Tillitsmannens funksjoner, oppgaver og ansvar....... 6 Vilkår for utbetaling av Lånet.................................. 7 Erklæring fra Låntager .opplysningsplikt og ansvar 8 Lånets status............................................................. 9 Renter og renteberegning ......................................... 10 Løpetid...................................................................... 11 Renter ved forsinket betaling................................... 12 Førtidig innfrielse (CALL)....................................... 13 Låntagers erverv av Egne Obligasjoner.................... 14 Låntagers forpliktelser i Lånets løpetid.................... 15 Godtgjørelse og dekning av utgifter......................... 16 Mislighold................................................................ 17 Obligasjonseiermøtets og Tillitsmannens myndighet 18 Saksbehandling......................................................... 19 Gjentatt obligasjonseiermøte.................................... 20 Bytte av Tillitsmann................................................. 21 Foreldelse................................................................. 22 Konfliktløsning og verneting....................................

Norsk Tillilsmann AS
3 5 5 5 6 6 7 8
8
9 9 9 9 10 10 11 12 13 15 15 16 16

2

Denne Låneavtale er inngått den 8. mars 2005 mellom Levanger kommune (orgnr. 938 587 051) som Låntager og Norsk Tillitsmann AS (orgnr. 963 342 624) som Tillitsmann.
Obligasjonseierne har ved tegning av obligasjoner i Lånet tiltrådt Låneavtalen:
* Obligasjonseierne er bundet av Låneavtalens vilkår så fremt det i lånebeskrivelsen/ tegningsinnbydelsen er gitt opplysninger om tiltredelsen.
Lånets Tillitsmann har ved tegningen fått fullmakt til å opptre på vegne av obligasjonseierne i det omfang Låneavtalen gir grunnlag for.
Låneavtalen er tilgjengelig for enhver og kan fås ved henvendelse til Tillitsmannen eller Låntager. Låntager plikter å holde Låneavtalen tilgjengelig for allmennheten i hele Lånets løpetid.

1 Definisjoner I denne Låneavtale skal nedenstående ord og uttrykk ha følgende mening:

Bankdag:

- åpningsdag for Norges Banks Oppgjørssystem (NBO)

Egne Obligasjoner: - obligasjoner i Gjenstående Lån som eies av Låntageren, noen som Låntageren har bestemmende innflytelse over eller noen som har bestemmende innflytelse over Låntageren.

Gjenstående Lån: - sum av pålydende av alle utestående obligasjoner i Lånet som ikke er nedskrevet og slettet i Verdipapirregisteret.

NIBOR:

- Den rentesats, avrundet til nærmeste hundredels prosentpoeng, for en 3 - tre - måneders periode som fremkommer på Reuters side NIBR kl 12.00 i Oslo på Rentefastsettelsesdato.

Dersom innholdet av Reuters side NIBR skulle bli endret slik at de oppgitte rentesatser, etter Tillitsmannens og Låntagerens oppfatning, ikke lengre representerer de samme rentesatser som ved Lånets utbetaling eller den aktuelle side er fjernet fra Reuters-systemet, skal en annen side på Reuters eller eventuelt hos en annen elektronisk nyhetsformidler og som etter Tillitsmannens og Låntagerens oppfatning angir de samme rentesatser som Reuters side NIBR gjorde ved Lånets utbetaling, benyttes. En eventuell uenighet i oppfatning mellom Låntageren og Tillitsmannen vedrørende bruk av ny side behandles som beskrevet i Låneavtalens pkt. 9.3.

NIBORReferansebanker:

- Rentesats bestemt på grunnlag av den rente på innskudd som kvoteres av de fire største valutabankene i det norske markedet omtrent kl 12.00 i Oslo på Rentefastsettelsesdatoen overfor banker i interbankmarkedet i Oslo for en 3 -tre - måneders periode som starter på Rentereguleringsdato og gjeldende for et representativt beløp. Tillitsmannen skal be hovedkontoret til
3

Norsk Tillitsmann AS

hver av bankene om kvotering på slik rente. Hvis to eller flere kvoteringer gis, skal rentesatsen fastsettes til det aritmetiske gjennomsnitt av kvoteringene. Hvis det gis mindre enn to kvoteringer, skal renten fastsettes til det aritmetiske gjennom snitt av de rentesatser som banker, valgt av Tillitsmannen, kvoterer omtrent kl 12.00 i Oslo på Rentefastsettelsesdatoen for lån i norske kroner til ledende banker i Europa for en 3 - tre måneders periode som starter på Rentereguleringsdato gjeldende for et representativt beløp. En rentesats basert på aritmetisk gjennomsnitt avrundes til nærmeste hundredels prosentpoeng.

Registerfører:

- foretak godkjent av Verdipapirregisteret som fører av utstederkonto for Lånet.

Rentefastsettelsesdato:

- 14. mars 2005 og deretter to Bankdager før hver Rentereguleringsdato.

Rentereguleringsdato: - tredje onsdag i mars hvert år, tredje onsdag ijuni hvert år, tredje onsdag i september hvert år og tredje onsdag i desember hvert år (IMM-datoer). Er Rentereguleringsdato en dag som ikke er Bankdag flyttes Rentereguleringsdato til første påfølgende Bankdag. Medfører flytting av Rentereguleringsdato til første påfølgende Bankdag at Rentereguleringsdato derved faller i påfølgende kalendermåned, flyttes imidlertid Rentereguleringsdato til siste Bankdag forut for Rentereguleringsdato.

Reuters:

- finansiell informasjon elektronisk formidlet av nyhetsbyrået Reuters Norge AS.

Utestående Lån: - sum av pålydende av obligasjoner i Gjenstående Lån med fradrag av Egne Obligasjoner.

Verdipapir registeret:

- det foretak med tillatelse etter Vprl. til å drive registrering av finansielle instrumenter, hvor Lånet er innført.

Vphl.:

- lov 19.juni 1997nr. 79 om verdipapirhandel.

Vprl.:

- lov 5. juli 2002 nr. 64 om registrering av finansielle instrumenter.

4

Norsk Tillitsmann AS
2 Opplysninger om Lånet
2.1 Låntager har besluttet å oppta et obligasjonslån på NOK 100000 000,- (norske kroner ett hundre millioner), som første transje av et åpent obligasjonslån med en ramme på NOK 200 000 000,- (norske kroner to hundre millioner), i denne avtale kalt Lånet.
Låntageren kan - med skriftlig samtykke fra Tillitsmannen - beslutte å utvide lånerammen for Lånet. En eventuell utvidelse av lånerammen skal meddeles obligasjonseierne via Verdipapirregisteret og - dersom Lånet er børsnotert - Oslo Børs.
Lånet åpnes 16. mars 2005 og lukkes senest fem Bankdager før 20. mars 2013.
Obligasjonene er hver pålydende NOK 500.000,- og er sideordnede og likestilte.
Lånets offisielle navn er UFRN Levanger kommune åpent obligasjonslån 2005/2013 med rentegulv, rentetak og innløsningsrett for låntager".
Lånets ISIN er NO 001025333.9.
Lånet vil løpe fra og med 16. mars 2005 til 20. mars 2013.
Opplåningen inngår som en del av Låntagers generelle finansiering.
2.2 Låneavtalen kommer til anvendelse på ethvert beløp som tegnes i det åpne Lånet etter inngåelse av Låneavtalen. Partenes rettigheter og forpliktelser gjelder også for senere utstedte obligasjoner innenfor angitt ramme.
Ved opptak av senere transjer i Lånet utarbeider Tillitsmannen, i de tilfeller der Låntageren ikke selv er Registerfører, tilleggsavtale som regulerer de særskilte betingelser knyttet til utbetaling av den aktuelle lånetransje.
3 Børsnotering
Lånet vil ikke bli søkt tatt opp til notering på Oslo Børs.
4 Registrering i verdipapirregister
4.1 Lånet skal innføres i et verdipapirregister, jfr. Vprl. § 2-1 første ledd nr. 2, og registreres med de verdipapiropplysninger som til enhver tid er nødvendige i henhold til gjeldende lov og forskrift. Beløp i Lånet vil ikke bli stilt til rådighet for Låntageren før Lånet er innført og opplysningene registrert.
4.2 Låntageren skal sørge for at enhver endring av Lånets verdipapiropplysninger uten unødig opphold blir registrert på utstederkonto for Lånet i Verdipapirregisteret. Kopi av dokumentasjon for registerendringen skal sendes Tillitsmannen.
4.3 Låntageren er selv ansvarlig for at innføring og registrering i Verdipapirregisteret blir gjennomført. Innføring av Lånet og registrering av verdipapiropplysninger kan på vegne av Låntageren likevel foretas av andre som har tillatelse til dette etter gjeldende lov og forskrift.
5

Norsk Tilliismann AS
5 Tillitsmannens funksjoner, oppgaver og ansvar
5.1 Tillitsmannen skal i henhold til denne Låneavtale samt lover og forskrifter ivareta obligasjonseiernes interesser og rettigheter overfor Låntager, herunder bl.a.
- kontrollere at Låntager oppfyller sine forpliktelser etter Låneavtalen, - utøve nødvendig skjønn ved gjennomføring av de oppgaver Tillitsmannen er tillagt
etter Låneavtalen, - besørge gjennomføring av de beslutninger som gyldig treffes på
obligasjonseiermøte, - treffe de beslutninger og iverksette de tiltak som er tillagt eller blir pålagt
Tillitsmannen etter Låneavtalens pkt. 16, - formidle til obligasjonseierne nødvendig informasjon som innhentes og mottas i
egenskap av tillitsmann, - kontrollere rettidig og korrekt nedbetaling av Lånet og betaling av renter, - informere Oslo Børs - dersom Lånet er børsnotert - om forhold som har vesentlig
betydning for kursnoteringen, dog bare i de tilfeller Tillitsmannen blir eller burde være kjent med slike forhold og Låntager unnlater, på tross av oppfordring fra Tillitsmannen, å oppfylle sin informasjonsplikt overfor Oslo Børs.
5.2 Under utførelsen av sin funksjon som tillitsmann er Tillitsmannen ikke forpliktet til å vurdere Låntagers finansielle stilling eller evne til å betjene Lånet utover det som naturlig følger av Låneavtalen.
5.3 Tillitsmannen er erstatningsansvarlig for obligasjonseiernes økonomiske tap som følge av at Tillitsmannen uaktsomt har forsømt sine funksjoner og oppgaver etter Låneavtalen. Tillitsmannen har ikke ansvar for innholdet av den informasjon som Tillitsmannen viderebefordrer på vegne av Låntager.
6 Vilkår for utbetaling av Lånet
6.1 Utbetaling av Lånet foretas på betingelse av at Tillitsmannen har mottatt fra Låntager de dokumenter som er angitt nedenfor senest 3 - tre - Bankdager før utbetalingsdato, jfr. pkt. 6.3, og Tillitsmannen skriftlig har meddelt at disse i form og innhold er kontrollert og funnet formelt i orden. Følgende dokumenter skal sendes/leveres Tillitsmannen:
(a) Låneavtalen i undertegnet stand,
(b) bekreftet utskrift av nødvendige beslutninger i eller fullmakt fra Låntagerens relevante besluttende organer om opptak av Lånet,
(c) alternativt,
i) dersom utleggelsen av Lånet faller inn under bestemmelsene i Vphl. kapittel 5 om prospektkrav ved offentlig tilbud, meddelse fra angjeldende børs om at prospektet er kontrollert dersom Lånets obligasjoner skal børsnoteres, alternativt, meddelelse fra Foretaksregisteret om at prospektet er registrert
eller

Norsk Tillitsmann AS
ii) bekreftelse fra Låntager eller det verdipapirforetak som tilrettelegger Lånet om at utleggelsen av Lånet ikke faller inn under bestemmelsene i Vphl. kapittel 5 om prospektkrav ved offentlig tilbud,
(d) bekreftelse fra Registerfører på at Lånet er registrert i Verdipapirregisteret,
(e) skriftlig bekreftelse om at Låntageren ikke er kjent med forhold av betydning for Lånet som nevnt i pkt. 7.1,
(g) undertegnet avtale mellom Låntageren og Tillitsmannen om dekning av tillitsmannsutgifter,
(h) eventuell nødvendig godkjennelse av låneopptaket fra statlig myndighet i henhold til lov av 25. september 1992nr. 107 (kommuneloven) § 60, og
(i) all skriftlig dokumentasjon som måtte være offentliggjort i forbindelse med etableringen av Lånet.
6.2 Tillitsmannen kan utsette fristen for oppfyllelse av ovennevnte dokumentasjonskrav
6.3 Dersom betingelsene for utbetaling av Lånet foreligger, utbetales første transje den 16. mars 2005.
6.3 Låntageren kan foreta ytterligere låneopptak under Lånet, jfr. pkt. 2.2, forutsatt at de dokumenter Tillitsmannen har godkjent for utbetalingen av første transje, jfr. pkt. 6.1, fortsatt er i kraft, at Låntageren ikke er kjent med nye forhold av betydning for Lånet som nevnt i pkt. 7.1 og at ytterligere låneopptak er i overensstemmelse med gjeldende lov og forskrift, jfr. forskrift av 20. desember 1996 om emisjonskurs og meldeplikt ved utstedelse av ihendehaverobligasjoner.
7 Erklæring fra Låntager - opplysningsplikt og ansvar
7.1 Låntager skal skriftlig bekrefte og innestå for at:
(a) alle opplysninger avgitt i forbindelse med Lånet er korrekte og i overenstemmelse med kjente forhold, og at ingen forhold som kan ha vesentlig innvirkning på Låntagers økonomiske situasjon eller oppfyllelse av Låneavtalens vilkår er holdt tilbake,
(b) Låntagers beslutning om opptak av Lånet og alle nødvendige godkjennelser fra offentlig myndighet foreligger, herunder at vilkårene i kommunelovens § 60, jfr. § 50 nr. 9 er oppfylt, og
(c) Låntageren, utover de forhold som eventuelt er nevnt i Låntagerens årsberetning og dokumenter som måtte være utgitt i forbindelse med Lånet, ikke er kjent med at noen har reist sak eller har til hensikt å reise sak eller granskning mot Låntageren som kan gjøre det vanskelig å oppfylle Låneavtalens forpliktelser.
7.2 Låntager skal holde Tillitsmannen skadesløs for økonomisk tap som påføres ham ved at han har innrettet seg etter de erklæringer og opplysninger Låntager har avgitt før utbetaling av Lånet og i Lånets løpetid.
7

Norsk Tilliismann AS
8 Lånets status
8.1 Det er ikke etablert særskilt sikkerhet for Lånet. Lånet har samme prioritet som Låntagers andre innlån og gjeldsforpliktelser, men skal dekkes før ansvarlig lånekapital.
9 Renter og renteberegning
9.1 Lånet forrentes fra og med 16. mars 2005 med grunnlag i NIBOR med fratrekk av 0,05 prosentpoeng. Rentesatsen fastsettes på første Rentefastsettelsesdato. Dersom NIBOR ikke er tilgjengelig fastsettes rentesatsen på første Rentefastsettelsesdato i henhold til NIBOR-Referansebanker med fratrekk av 0,05 prosentpoeng.
Rentesatsen kan dog ikke settes lavere enn 3,00 % p.a. og ikke høyere enn 4,00 % p.a., dvs dersom NIBOR - alternativt NIBOR-Referansebanker - på Rentefastsettelsesdato er lavere enn 3,05 %, fastsettes rentesatsen til 3,00 % p.a. og dersom NIBOR - alternativt NIBOR-Referansebanker - på Rentefastsettelsesdato er høyere enn 4,05 %, fastsettes rentesatsen til 4,00 % p.a.
Rentesatsen reguleres i henhold til pkt. 9.2
Renten betales etterskuddsvis på Rentereguleringsdato, første gang på Rentereguleringsdato ijuni 2005.
9.2 Lånets rentesats reguleres med virkning fra hver Rentereguleringsdato, første gang på Rentereguleringsdato ijuni 2005. Den nye rentesats fastsettes på Rentefastsettelsesdato i henhold til NIBOR med fratrekk av 0,05 prosentpoeng. Dersom NIBOR ikke er tilgjengelig fastsettes den nye rentesatsen på Rentefastsettelsesdato i henhold til NIBOR-Referansebanker med fratrekk av 0,05 prosentpoeng.
Den nye rentesatsen kan dog ikke settes lavere enn 3,00 % p.a. og ikke høyere enn 4,00 % p.a., dvs dersom NIBOR - alternativt NIBOR-Referansebanker - på Rentefastsettelsesdato er lavere enn 3,05 %, fastsettes rentesatsen til 3,00 % p.a. og dersom NIBOR - alternativt NIBOR-Referansebanker - på Rentefastsettelsesdato er høyere enn 4,05 %, fastsettes rentesatsen til 4,00 % p.a.
Ved rentefastsettelse første gang og ved senere rentereguleringer skal neste Rentereguleringsdato og faktisk antall kalenderdager frem til denne bli meddelt obligasjonseierne skriftlig via VPS. I samme melding skal også rentesatsen frem til neste Rentereguleringsdato meddeles. Dette skal også umiddelbart meldes Tillitsmannen og - dersom Lånet er børsnotert - Oslo Børs.
9.3 Dersom Lånets rentesats blir fastsatt i henhold til NIBOR-Referansebanker kan Låntager eller obligasjonseiere som representerer minst 1/10 av Utestående Lån påklage rentefastsettelsen. Slik klage må fremsettes skriftlig overfor Tilllitsmannen innen 20 Bankdager etter at rentesatsen er meddelt obligasjonseierne. Klagen behandles av et utvalg som skal bestå av tre medlemmer, hvorav en representant oppnevnes av Låntageren, en representant oppnevnes av Tillitsmannen, og en formann som de to partenes representanter blir enige om. Blir ikke partene enige om formann, oppnevnes denne av Byrettsjustitiarius i Oslo. Utvalgets avgjørelse er endelig.
8

Norsk lillilsmann AS
Melding om at rentefastsettelsen er påklaget i henhold til pkt. 9.3, samt den endelige rentefastsettelsen, skal sendes obligasjonseierne via VPS og - dersom Lånet er børsnotert - Oslo Børs.
9.4 Renten beregnes på grunnlag av faktisk antall påløpte kalenderdager fra og med utbetalingsdagen til Rentereguleringsdato og senere fra og med Rentereguleringsdato til neste Rentereguleringsdato/forfallsdato. Antallet rentedager divideres med 360.
10.1 Lånet løper uten avdrag og forfaller i sin helhet til betaling den 20. mars 2013 til pari kurs (100 %),jfr. dog pkt. 12.
11 Renter ved forsinket betaling 11.1 Såfremt rentetermin og/eller hovedstol ikke betales rettidig svares fra forfallsdato en
forsinkelsesrente svarende til lånerenten mellom ledende norske banker for den angjeldende periode med tillegg av 5,00 prosentpoeng.
11.2 Forsinkelsesrenten løper inntil forholdet er rettet, uavhengig av om Lånet erklæres som misligholdt etter pkt. 16.1, jfr. pkt. 16.2- 16.4.
12 Førtidig innfrielse (CALL) 12.1 Låntager kan på Rentereguleringsdato den 18. mars 2009 innfri Lånet helt eller delvis til
pari kurs 100 % (call option), forutsatt at vilkårene for innfrielse fastsatt nedenfor er oppfylt.
Delvis innfrielse av Lånet skal gjennomføres ved uttrekning blant obligasjonene.
Dersom Låntager benytter retten til førtidig innfrielse skal skriftlig melding om innfrielsen sendes til obligasjonseierne via Verdipapirregisteret senest 10 - ti Bankdager før innfrielsestidspunktet og samtidig - dersom Lånet er børsnotert - skal melding om innfrielsen sendes til Oslo Børs.
12.2 Obligasjoner ervervet etter innfrielse i medhold av pkt. 12.1 skal benyttes til nedskrivning av Gjenstående Lån og slettes i Verdipapirregisteret.
13 Låntagers erverv av Egne Obligasjoner 13.1 Låntager har rett til å erverve og eie Egne Obligasjoner. Egne Obligasjoner kan etter
Låntagers beslutning beholdes av Låntager, avhendes eller benyttes til nedskrivning av Gjenstående Lån.
13.2 Obligasjoner ervervet etter innfrielse i medhold av pkt 12 skal benyttes til nedskrivning av Gjenstående Lån og slettes i VPS.
9

Norsk Tillitsmann AS
14 Låntagers forpliktelser i Lånets løpetid
14.1 I Lånets løpetid forplikter Låntager seg til:
(a) straks å varsle Tillitsmannen om ethvert mislighold av Låneavtalen i henhold til pkt. 16, og om ethvert forhold som Låntager forstår eller burde forstå vil kunne føre til mislighold,
(b) uoppfordret å oversende til Tillitsmannen års- og delårsrapporter straks de foreligger,
(c) på oppfordring fra Tillitsmannen å sende oversikter over Låntagers beholdning av Egne Obligasjoner,
(d) å skaffe til veie de dokumenter og den informasjon som er nødvendig for å beholde eventuell børsnotering av Lånet og for øvrig for at Tillitsmannen skal kunne ivareta sine rettigheter og plikter etter Låneavtalen, lover og forskrifter,
(e) på anmodning fra Tillitsmannen innen rimelig frist å gi nødvendige opplysninger om Låntagers økonomiske situasjon, som Tillitsmannen har saklig behov for.
14.2 Låntager må ikke uten samtykke fra Tillitsmannen eller obligasjonseiermøtet hvor det er nødvendig,
(a) innstille sin forretningsvirksomhet eller
(b) overdra en vesentlig del av virksomheten når dette medfører en vesentlig svekkelse av Låntagerens evne til å oppfylle sine forpliktelser etter Låneavtalen eller
(c) i vesentlig grad endre virksomhetens art når dette medfører en vesentlig svekkelse av Låntagerens evne til å oppfylle sine forpliktelser etter Låneavtalen
15 Godtgjørelse og dekning av utgifter
15.1 Låntager skal betale en årlig godtgjørelse til Tillitsmannen. Beløpets størrelse er fastsatt i særskilt avtale.
15.2 Låntager skal dekke alle utgifter i forbindelse med Lånet så som utarbeidelse av Låneavtale, notering av Lånet på Oslo Børs og registrering og administrasjon av Lånet i VPS.
15.3 Låntager skal dekke eventuelle dokumentavgifter eller andre offentlige avgifter i forbindelse med Lånet. Eventuelle offentlige avgifter og skatter på annenhåndsomsetning av obligasjoner skal betales av obligasjonseierne, med mindre annet er bestemt i lov eller forskrift.
Låntager er ansvarlig for at eventuell kildeskatt pålagt ved lov blir tilbakeholdt.

Norsk Tillitsm ann AS
15.4 Utover tillitsmannsgodtgjørelsen i pkt. 15.log ordinære utgifter i pkt. 15.2og 15.3,skal Låntager ved påkrav dekke ekstraordinære utgifter som Tillitsmannen måtte ha i forbindelse med Lånet, så som innkalling og avholdelse av obligasjonseiermøte og bytte av tillitsmann, med mindre annet er særskilt avtalt. Se dog pkt. 20.2.
16 Mislighold
16.1 Lånet skal kunne erklæres misligholdt dersom:
(a) Låntageren på Forfallsdato ikke har betalt forfalte renter og/eller hovedstol. Dette forhold skal likevel ikke regnes som mislighold etter denne bestemmelse dersom Låntageren retter forholdet innen 5 - fem - Bankdager etter Forfallsdato og det er åpenbart at Låntageren vil rette forholdet innen denne frist,
(b) Låntageren bryter eller unnlater å oppfylle noen av sine øvrige vesentlige forpliktelser etter Låneavtalen, med mindre forholdet etter Tillitsmannens skjønn kan rettes og forholdet er rettet innen 10- ti - Bankdager etter at Låntageren ble oppmerksom på forholdet,
(c) ett eller flere av Låntagerens øvrige lån eller gjeldsforpliktelser som følge av Låntagerens mislighold er forfalt, eller kan bringes til forfall før ordinært avtalt forfallstidspunkt, og dette medfører en vesentlig svekkelse av Låntagerens evne til å oppfylle sine forpliktelser etter Låneavtalen,
(d) Låntageren har gitt slik melding til departementet som følger av lov av 25. september 1992nr 107 (kommuneloven), § 56,
(e) Låntageren har gitt Tillitsmannen eller obligasjonseierne feilaktige eller mangelfulle opplysninger som har eller kan få vesentlig betydning for Låntagerens forpliktelser etter Låneavtalen og evnen til å oppfylle disse eller
(f) en situasjon oppstår som etter Tillitsmannens vurdering, også etter konsultasjon med Låntageren, gir Tillitsmannen rimelig grunn til å anta at Låntageren ikke vil kunne oppfylle sine forpliktelser etter Låneavtalen.
16.2 Dersom ett eller flere av de i pkt. 16.1 nevnte tilfeller inntreffer, kan Tillitsmannen, for å ivareta obligasjonseiernes interesser, erklære hele Gjenstående Lån med tillegg av renter og omkostninger som misligholdt og forfalt til betaling. Tillitsmannen kan ta ethvert nødvendig skritt på vegne av obligasjonseierne som han måtte finne påkrevet, for inndrivelse av Lånet.
16.3 Dersom ett eller flere av de i pkt. 16.1 nevnte tilfeller inntreffer, skal Tillitsmannen erklære hele Gjenstående Lån med tillegg av renter og omkostninger for misligholdt og forfalt til betaling dersom:
(a) Tillitsmannen får skriftlig krav om dette fra obligasjonseierne som representerer minst 1/5 av Utestående Lån, og obligasjonseiermøte ikke har truffet vedtak om andre løsninger eller
(b) obligasjonseiermøtet har besluttet å erklære mislighold.

Norsk Tillitsmann AS
I begge tilfeller plikter Tillitsmannen også å ta ethvert nødvendig skritt på vegne av obligasjonseierne for inndrivelse av Gjenstående Lån. Tillitsmannen kan kreve tilfredsstillende sikkerhet for forventede utgifter som derved måtte påløpe av de obligasjonseierne som har fremsatt krav om misligholdserklæringen etter bokstav a) ovenfor og/eller de som har stemt for beslutningen etter bokstav b).
16.4 Dersom Tillitsmannen etter vilkårene i pkt. 16.2 eller pkt. 16.3 erklærer Lånet for misligholdt, skal Tillitsmannen umiddelbart overlevere Låntager skriftlig påkrav med krav om betaling av Lånet med tillegg av renter, forsinkelsesrenter og omkostninger.
16.5 Den enkelte obligasjonseier kan ikke på egen hånd søke dekning for sin(e) obligasjon(er) direkte hos Låntager.
17 Obligasjonseiermøtets og Tillitsmannens myndighet 17.1 I den utstrekning kreditors beslutning/samtykke er nødvendig etter lov, forskrift eller
avtale, kan obligasjonseiermøtet treffe beslutning i alle spørsmål vedrørende Lånet så som:
(a) bytte av Tillitsmann,
(b) debitorskifte,
(c) samtykke til endring av Låneavtalens bestemmelser vedrørende renter, nedbetaling, løpetid eller andre avtalevilkår,
(d) godkjennelse av selskapsrettslige endringer hos Låntager som fusjon, fisjon, kapitalnedsettelse eller omdanning,
(e) godkjennelse av salg, pantsettelse eller andre disposisjoner over Låntagers aktiva,
(f) erklære Lånet for misligholdt. Obligasjonseiermøtet kan knytte vilkår til beslutningen.
Obligasjonseiermøtet kan ikke treffe beslutninger som er egnet til å gi enkelte obligasjonseiere eller andre en urimelig fordel på andre obligasjonseieres bekostning.
17.2 Tillitsmannen kan treffe beslutning som nevnt i pkt. 17. Id) og e), så fremt:
a) disse disposisjoner over Låntagers aktiva eller selskapsrettslige endringer hos Låntager, etter Tillitsmannens skjønn ikke er av vesentlig betydning for oppfyllelsen av Gjenstående Lån eller
(b) eventuelle sikkerheter Låntager stiller i forbindelse med endringen, etter Tillitsmannens skjønn gir betryggende sikkerhet for oppfyllelsen av Gjenstående Lån.
12

N orsk Tillilstnann AS

Tillitsmannen kan treffe beslutning om andre endringer i Låneavtalen som omhandlet i pkt. 17.1 første ledd bokstav c), dersom det etter Tillitsmannens skjønn gjelder et forhold av uvesentlig betydning for obligasjonseiernes økonomiske ogjuridiske rettigheter i låneforholdet. Før slik beslutning treffes skal obligasjonseierne varsles skriftlig via VPS. Varselet skal bestemt angi forslaget og Tillitsmannens vurdering av dette, samt opplysning om at forslaget ikke kan vedtas av Tillitsmannen alene dersom noen obligasjonseier inngir skriftlig protest mot forslaget, og protesten er avsendt innen en frist som ikke skal være kortere enn 5 - fem - Bankdager fra utsendelse av varselet.

C

Tillitsmannen kan knytte vilkår til beslutningen.

Tillitsmannen kan ikke treffe beslutning etter Låneavtalen som er egnet til å gi enkelte obligasjonseiere eller andre en urimelig fordel på andre obligasjonseieres bekostning.

17.3 Tillitsmannen står fritt til å forelegge ethvert spørsmål for obligasjonseiermøtet.

17.4 Tillitsmannen har rett og plikt til å gjennomføre de beslutninger som gyldig besluttes på obligasjonseiermøtet.

17.5 Beslutninger som omhandlet i pkt. 17.1 og 17.2 skal snarest mulig og på hensiktsmessig måte meddeles Låntager, obligasjonseiere og - dersom Lånet er børsnotert - Oslo Børs.

18 Saksbehandling
18.1 Obligasjonseiermøte skal avholdes etter begjæring fra:
(a) Låntager,
(b) obligasjonseiere som representerer minst 1/10 av Utestående Lån,
(c) Oslo Børs - dersom Lånet er børsnotert - eller
(d) Tillitsmannen.
Begjæring om avholdelse av obligasjonseiermøte skal være skriftlig og bestemt angi de saker som ønskes behandlet. Begjæringen sendes Tillitsmannen.
18.2 Obligasjonseiermøtet innkalles av Tillitsmannen etter reglene i pkt. 18.3. Samtidig med beslutningen om innkallelse til obligasjonseiermøte kan Tillitsmannen kreve at Låntager ikke Øker Utestående Lån.
Har Tillitsmannen ikke etterkommet en gyldig begjæring om avholdelse av obligasjonseiermøte som angitt i pkt. 18.1, innen 5 - fem - Bankdager etter mottak av begjæringen, har Låntager, vedkommende obligasjonseier(e) og eventuelt Oslo Børs rett til selv å innkalle til møte etter reglene i pkt. 18.3.
18.3 Innkalling til obligasjonseiermøte skal være avsendt og eventuelt kunngjort senest 5 - fem - Bankdager før møtetidspunktet.

13

Innkallingen skjer ved skriftlig melding via VPS til den enkelte obligasjonseier med kjent oppholdssted og - dersom Lånet er børsnotert - til Oslo Børs for offentliggjøring. Meldingen via VPS skal også angi antallet obligasjoner i Lånet (utskrift) som vedkommende eier på utskriftstidspunktet.
Innkallingen skal bestemt angi de saker som skal behandles på obligasjonseiermøtet. Med innkallingen skal det følge kopi av sakens dokumenter alternativt skal det i innkallingen opplyses om at saksdokumentene er tilgjengelige hos Tillitsmannen og eventuelt annet sted oppgitt i innkallingen. Er Låneavtalen foreslått endret skal hovedinnholdet av forslaget angis i innkallingen.
Møtet kan bare treffe beslutninger om de saker som er angitt i innkallingen, med mindre samtlige obligasjonseiere i Utestående Lån samtykker i noe annet.
Er det etter Låneavtalens pkt. 19 nødvendig for gyldig beslutning at det avholdes nytt obligasjonseiermøte for annen gangs behandling av en sak, kan det ikke innkalles til nytt obligasjonseiermøte før det første er avholdt. I innkallingen til nytt møte for annen gangs behandling skal det opplyses om fremmøtet og utfallet av avstemningen på det første obligasjonseiermøtet.
18.4 Møtet avholdes i Tillitsmannens lokaler eller lokaler anvist av Tillitsmannen.
Møtet ledes av Tillitsmannen, med mindre obligasjonseiermøtet beslutter noe annet. Er Tillitsmannen ikke til stede ledes møtet av en obligasjonseier eller en representant for obligasjonseierne, valgt av obligasjonseiermøtet.
Det skal føres møteprotokoll. Det skal i protokollen angis hvilke obligasjonseiere som møter - personlig eller ved fullmakt - og hvor mange stemmer hver kan avgi. Videre skal protokollen inneholde de beslutninger som fattes på møtet med angivelse av utfallet av stemmegivningen. Protokollen skal underskrives av møtelederen og to obligasjonseiere eller fullmektiger, som velges av obligasjonseiermøtet. Protokollen skal på en betryggende måte oppbevares av Tillitsmannen og være tilgjengelig for obligasjonseierne.
18.5 På obligasjonseiermøtet har obligasjonseierne, Låntager, Tillitsmann og - dersom Lånet er børsnotert - representanter for Oslo Børs adgang til å møte. Obligasjonseiermøtet kan gi andre adgang til møtet. Deltagerne på obligasjonseiermøtet har rett til å møte med rådgiver og/eller ved fullmektig.
18.6 På obligasjonseiermøtet har hver obligasjonseier en stemme for hver obligasjon han eier. Meldingen med angitt obligasjonsbeholdning i Lånet (utskrift) som ble sendt den enkelte obligasjonseier via VPS ved innkallingen til møtet, jfr. pkt. 18.3, tjener som bevis for eierforholdet til obligasjonene og stemmeretten til den enkelte obligasjonseier. Dersom obligasjoner er overdratt etter utskriftstidspunktet må den nye obligasjonseier medbringe (original) innkalling og utskrift i transportert stand.
Egne Obligasjoner gir ikke stemmerett og regnes ikke med ved beregning av stemmeberettigede obligasjoner.
Obligasjonseiermøtet avgjør i tvilstilfelle hvilke obligasjonseiere som kan stemme og hvilke stemmetall den enkelte har.
14

Norsk 'I-illilm ann AS
18.7 For at obligasjonseiermøtet skal kunne fatte gyldige beslutninger må obligasjonseiere som representerer minst 2/10 av Utestående Lån være representert, se dog pkt. 19.
Dersom fremmøtte obligasjonseiere representerer mindre enn 5/10 av Utestående Lån treffes vedtak kun med 2/3 flertall av de representerte obligasjoner. Dersom fremmøtte obligasjonseiere representerer 5/10 eller mer av Utestående Lån kan gyldige beslutninger fattes med simpelt flertall, jfr. dog pkt. 18.8.
 18.8 I følgende saker kreves at et kvalifisert flertall på 2/3 av de representerte obligasjoner på møtet har stemt for beslutningen:
(a) bytte av Tillitsmann,
(b) debitorskifte,
(c) endringer i Låneavtalens bestemmelser, herunder renter, nedbetaling, løpetid og sikkerhet eller
(d) selskaps- eller forretningsmessige endringer hos Låntager som er av vesentlig betydning for oppfyllelse av Gjenstående Lån.
18.9 I alle saker, hvor det ikke er enstemmighet, skal det stemmes skriftlig og stemmetallene tilføres protokollen. I tilfelle stemmelikhet, gjelder det som møtelederen slutter seg til, selv om møtelederen ikke er obligasjonseier eller representant for denne.
Beslutninger på obligasjonseiermøte som medfører endringer i Låneavtalen vedlegges Låneavtalen som bekreftet kopi av møteprotokollen.
19 Gjentatt obligasjonseiermøte
19.1 Er under 2/10 av Utestående Lån representert kan det ikke fattes gyldig beslutning på det første obligasjonseiermøtet hvor saken behandles. Etter ny møteinnkalling og annen gangs behandling av saken i nytt møte, kan det fattes gyldig beslutning etter avstemningsreglene ovenfor, også i de tilfelle hvor mindre enn 2/10 av utestående Lån er representert.
20 Bytte av Tillitsmann
20.1 Dersom Låntager og/eller obligasjonseiere som nevnt i pkt. 18.1b) Ønsker bytte av Tillitsmann, bytte av Tillitsmann er nødvendig i henhold til lov, forskrift eller offentlig vedtak eller Tillitsmannen selv ønsker slikt bytte, skal Tillitsmannen straks innkalle til obligasjonseiermøte for behandling av saken.
Tillitsmannen skal legge frem for obligasjonseiermøtet forslag til ny tillitsmann. Obligasjonseierene, Låntager og Oslo Børs - dersom Lånet er børsnotert - kan fremsette forslag.
Obligasjonseierne og Oslo Børs - dersom Lånet er børsnotert - skal etter obligasjonseiermøtet varsles om beslutningen og fra hvilken dato bytte av tillitsmann trer i kraft.
15

Norsk Tillitsmann AS
20.2 Tillitsmannen fungerer inntil ny tillitsmann er valgt. Dersom Tillitsmannen ikke fungerer forsvarlig og obligasjonseiernes interesser kan bli skadelidende, kan Oslo Børs oppnevne en ny midlertidig tillitsmann. Utgifter til den midlertidige tillitsmann dekkes av Låntager etter pkt. 15.4, men kan - helt eller delvis - kreves refundert av den tidligere tillitsmann dersom byttet skyldes brudd på tillitsmannens forpliktelser etter Låneavtalens eller andre forhold tillitsmannen er ansvarlig for.
20.3 Tillitsmannen plikter å medvirke til at den nye tillitsmannen uten ugrunnet opphold etter obligasjonseiermøtet, får de nødvendige dokumenter og opplysninger for å utføre sine funksjoner og oppgaver etter Låneavtalen. Tillitsmannen plikter å gi en oversikt over oppfølging av vilkår i Låneavtalen.
21 Foreldelse
21.1 Krav om renter og kapital foreldes etter reglene i Lov om foreldelse av fordringer av 18. mai 1979 nr. 18(foreldelsesloven).
22 Konfliktløsning og verneting
22.1 Konflikter som måtte oppstå med utgangspunkt i Låneavtalen og som ikke kan løses i minnelighet, skal avgjøres etter norsk rett og ved norsk domstol.
22.2 Søksmål skal reises ved Tillitsmannens alminnelige verneting, jfr. lov av 13. august 1915 nr. 6 (tvistemålsloven), § 36.

Levanger/Oslo, den 8. mars 2005

Levanger kommune

pr. pr. Norsk Tillitsmann ASA

Låneavtalen er utstedt i to eksemplarer (originaler), hvorav Låntager og Tillitsmannei beholder ett hver.

16


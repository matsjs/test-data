Pressmeddelande
för omedelbar publicering

25 februari 2015

Den genomförda försäljningen av Bergteamet till Högkammen AB accepteras av obligationsägarna i Bergteamet Holding AB
Den process som initierades genom att Nordic Trustee realiserade den pant som obligationsägarna hade över aktierna i Bergteamet AB fortskrider enligt plan. Högkammen AB, ett bolag som kontrolleras av Jan Marklund med familj, har nu övertagit kontollen av Bergteamet AB.
Obligationsinnehavare representerade över 66 % av utestående obligation i Bergteamet Holding AB har så här långt accepterat förfarandet.
"Det är glädjande att det positiva gensvaret från obligationsägarna på den genomförda lösningen för obligationsägarna i Bergteamet Holding har varit så här stort på mycket kort tid ." säger Erik Saers verkställande direktör i Nordic Trustee.
"Även om detta inte är ett villkor för försäljningen, kommer vi att fortsätta samla in acceptanser från resterande obligationsägare som ännu inte hört av sig" säger Erik Saers.
Bergteamet Holding AB har ansökt om konkurs. Som en del i den genomförda lösningen kommer obligationsägarna i Bergteamet Holding AB nu istället att erhålla en ny obligation utställd av Bergteamet AB. Den nya obligationen har ett totalt nominellt belopp om 200 miljoner kronor och kommer löpa utan ränta i 5 år. Tilldelning av den nya obligationen kommer ske i förhållande till storleken på innehavet i obligationen utställd av Bergteamet Holding AB.

Berörda obligationsägare får gärna kontakta Nordic Trustee på mail@nordictrustee.se för frågor om processen, den nya obligationen samt för att underlätta övergången.

För ytterligare information: Erik Saers, verkställande direktör Nordic Trustee

tel +46 705 502 781

Nordic Trustee, med verksamhet i Stockholm, Oslo, Helsingfors och Köpenhamn, är den ledande aktören i Norden för trustee-tjänster. Nordic Trustee är verksam inom värdepappersmarknaden, med inriktning att tillvarata investerares rättigheter i certifikat- och obligationslån, företrädesvis den delen av marknaden som vänder sig till företag. Genom Stamdata erbjuder bolaget även en informationstjänst kring existerande företagsobligationer. Det svenska bolaget, vars fullständiga namn är Nordic Trustee & Agency AB, är ägt av den norska motsvarigheten Nordic Trustee Holding ASA och Stiftelsen Ackordscentralen.


Inbjudan till årsstämma i Byggmästare Anders J Ahlström Fastighets AB (publ)
2015-03-31
Ägare av obligationer i Byggmästare Anders J Ahlström Fastighets AB (publ), 556734-5805, inbjuds härmed som gäster till årsstämma på Gula villan i Alby, Albyvägen 37, Norsborg, i Botkyrka, torsdagen den 16 april 2015 klockan 10:15.
Innan stämman erbjuds deltagarna att vara med på en rundvandring i bostadsområdet på Albyberget och denna inleds på Domarebacken 38, Norsborg kl 09:30.
Buss till stämman kommer att avgå från Norrmalmstorg i Stockholm kl 09:00. Buss tillbaka efter stämman beräknas ankomma Norrmalmstorg kl 14:00.
Deltagande och anmälan
Ägare av obligationer som önskar att som gäster delta i bolagsstämman ska vara införd i den av Euroclear förda skuldboken (direkt- eller förvaltarregistrerad) fredag den 10 april 2015, och anmäla sig till bolaget senast klockan 16.00 fredag den 10 april 2015.
Anmälan skall ske antingen:
- per post under adress Byggmästare Anders J Ahlström Fastighets AB (publ), Domarebacken 38, 145 57 Norsborg
- per e-post till mattias.tegefjord@andersjahlstrom.se varvid erfordras bolagets epostbekräftelse på att anmälan mottagits
- per telefon 042-210008
I anmälan skall uppges fullständigt namn, person- eller organisationsnummer, adress, och telefonnummer dagtid.
Antalet aktier
Antalet utestående aktier och röster i bolaget uppgår vid tidpunkten för denna kallelse till 10 000. Bolaget innehar inga egna aktier.

Förslag till dagordning:
0. Stämman öppnas. 1. Val av ordförande vid stämman. 2. Upprättande och godkännande av röstlängd. 3. Godkännande av dagordning. 4. Val av en eller två protokolljusterare. 5. Prövning av om stämman blivit behörigen sammankallad. 6. Föredragning av framlagd årsredovisning och revisionsberättelse samt
koncernredovisning och koncernrevisionsberättelse. 7. Beslut
a) om fastställande av resultaträkning och balansräkning samt koncernresultaträkning samt koncernbalansräkning
b) om dispositioner beträffande bolagets vinst eller förlust enligt den fastställda balansräkningen.
c) om ansvarsfrihet åt styrelsens ledamöter och verkställande direktör. 8. Fastställande av styrelse- och revisorsarvoden. 9. Val av styrelse och revisor. 10. Övrigt. 11. Stämman avslutas.
Norsborg den 31 mars 2015 Byggmästare Anders J Ahlström Fastighets AB (publ)
STYRELSEN
För ytterligare information, vänligen kontakta:
Mattias Tegefjord, Verkställande Direktör Byggmästare Anders J Ahlström Fastighets AB (publ) mattias.tegefjord@andersjahlstrom.se
Besök även www.andersjahlstrom.se/fastighets
Bolaget är moderbolag i en samhällsorienterad fastighetskoncern fokuserad på att förvärva välskötta fastigheter inom det så kallade miljonprogrammet. Strategin är att genom en kombination av nytänkande inom kommunikation, finansiering samt drift och underhåll, kopplat till en stor satsning på sociala aktiviteter, skapa värde för säljare, boende och bolaget självt.


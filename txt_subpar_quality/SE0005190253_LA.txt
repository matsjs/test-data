OBLIGATIONSVILLKOR FASTIGHETS ABBALDER (PUBL) Emission av obligationslån 2013/2017 om upp till SEK 600 000 000,3 månader STIBOR + 225 bps
ISIN SE0005190253
1(20)

1. Definitioner I dessa villkor ("Villkoren") skall följande benämningar ha den innebörd som anges nedan.

"Acceptabel Ersättande Agent"

har den innebörd som anges i punkt 16.9;

"Acceptabelt Ersättande Emissionsinstitut"

har den innebörd som anges i punkt 17;

"Agent"

Swedish Trustee AB (publ) (org nr 556882-1879) eller annan som från tid till annan är behörigen utsedd att företräda Fordringshavare i enlighet med dessa Villkor;

"Agentavtalet"

betyder det avtal avseende Agentens roll under dessa Villkor som ingåtts mellan Agenten och Bolaget, från tid till annan, inledningsvis mellan Swedish Trustee AB (publ) och Bolaget;

"Avstämningsdag"

har den innebörd som anges i punkt 8.2;

"Bankdag"

dag som inte är lördag, söndag eller annan allmän helgdag i Sverige eller som beträffande betalning av skuldebrev inte är likställd med allmän helgdag i Sverige;

"Belåningsgrad"

har den innebörd som anges i punkt 12.3;

"Bolaget"

Fastighets AB Balder (publ) (org nr 556525-6905);

"Efterföljande Lånedatum"

betyder de datum som Efterföljande Obligationer emitteras under dessa Villkor;

"Efterföljande Obligationer" betyder de Obligationer som emitteras på Efterföljande Lånedatum;

"Emissionsavtalet"

har den innebörd som anges i punkt 2.3 nedan, eller annat avtal som med anledning av punkt 17 från tid till annan ingås mellan ett Emissionsinstitut och Bolaget;

"Emissionsinstitut"

Nordea Bank AB (publ), eller annan som från tid till annan är behörigen utsedd att agera som emissionsinstitut i enlighet med dessa Villkor;

"Extraordinärt Beslut"

har den innebörd som anges i punkt 15.7;

"Euroclear Sweden"

Euroclear Sweden AB (org nr 556112-8674);

2( 20) M*

"Fordringshavare"

den som är antecknad på VP-konto som borgenär eller som berättigad att i andra fall ta emot betalning under Obligationer samt den som enligt bestämmelsen i punkt 20 om förvaltarregistrering är att betrakta som Fordringshavare vid tillämpning av punkterna 15 och 19;

"Fordringshavarmöte"

har den innebörd som anges i punkt 15.1;

"Förtida återbetalningsdag" betyder en dag då Obligationer återbetalas i förtid enligt dessa Villkor, dvs. före den Slutliga Återbetalningsdagen;

"IFRS"

i Sverige generellt accepterade principer och förfaranden avseende redovisning tillämpliga med avseende på den verksamhet Bolaget bedriver, för närvarande International Financial Reporting Standards (vedertagen internationell standard för redovisning i börsnoterade företag);

"Initiait Lånedatum"

16 maj 2013;

"Initiala Obligationer"

betyder de Obligationer som emitteras på det Initiala Lånedatumet;

"Justerat Lånebelopp"

det sammanlagda nominella beloppet av utelöpande Obligationer med avdrag för Obligationer som innehas av Bolaget eller annat bolag inom Koncernen;

"Kapitalbelopp"

enligt 2.1 nedan, det belopp varmed Obligationslånet skall återbetalas;

"Koncernen"

den koncern i vilken Bolaget är moderbolag (med begreppet koncern avses vad som anges i lag (2005:551) om aktiebolag);

"Koncernbolag"

varje företag som ingår i Koncernen utöver Bolaget;

"Kontoförande Institut"

bank eller annan som har medgivits rätt att vara kontoförande institut enligt lag (1998:1479) om kontoföring av finansiella instrument och hos vilken Fordringshavare öppnat VP-konto avseende Obligationer;

"Lånedatum"

betyder det Initiala Lånedatumet och Efterföljande Lånedatum;

"Majoritet"

har den innebörd som anges i punkt 15.10;

3(20)
K

"Marknadslån"
"Obligationer"
"Obligationslånet" "Referensbanker" "Räntebas" "Räntebasmarginal" "Räntebestämningsdag" "Ränteforfallodag"
"Ränteperiod"

lån mot utgivande av certifikat, obligationer eller andra värdepapper (inklusive lån under Obligationer- eller annat marknadslåneprogram), som säljs, förmedlas eller placeras i organiserad form och vilka är eller kan bli föremål för handel på reglerad marknad eller annan marknadsplats;
ensidig skuldförbindelse som registrerats enligt lag (1998:1479) om kontoföring av finansiella instrument och som utgivits av Bolaget i enlighet med dessa Villkor, inklusive Initiala Obligationer och Efterföljande Obligationer;
det obligationslån - omfattande flera Obligationer - som Bolaget upptar i enlighet med dessa Villkor;
Nordea Bank AB (publ), Skandinaviska Enskilda Banken AB (publ) och Svenska Handelsbanken AB (publ);
3 månader STIBOR;
225 basräntepunkter;
två Bankdagar före varje Ränteperiod, första gången den 14 maj 2013;
den 10 januari, 10 april, 10 juli och 10 oktober varje år, dock att om någon sådan dag inte är Bankdag skall som Ränteförfallodag anses närmast påföljande Bankdag, förutsatt att sådan Bankdag inte infaller i en ny kalendermånad, i vilket fall Ränteförfallodagen skall anses vara föregående Bankdag. Den första Ränteförfallodagen infaller den 10 juli 2013 och den sista infaller, oavsett vad som framgår ovan, på Återbetalningsdagen;
tiden från den Initialt Lånedatum till och med den 10 juli 2013 (den första Ränteperioden) och därefter varje tidsperiod från en Ränteförfallodag till och med nästföljande Ränteförfallodag, eller, om tillämpligt, Återbetalningsdagen;

"Räntetäckningsgrad"

har den innebörd som anges i punkt 14.1(1);

"Röstlängd"

har den innebörd som anges i punkt 15.4;

"Slutlig Återbetalningsdag" 16 maj 2017;

4(20)
K

"STIBOR"

den räntesats som (1) ca kl 11.00 aktuell dag publiceras på Reuters sida "SIOR" (eller genom sådant annat system eller på sådan annan sida som ersätter nämnda system respektive sida) eller - om sådan notering ej finns - (2) vid nyss nämnda tidpunkt enligt besked från Emissionsinstitutet motsvarar (a) genomsnittet av Referensbankernas kvoterade utlåningsräntor inom marknaden för depositioner i SEK för aktuell period och aktuellt belopp på interbankmarknaden i Stockholm eller - om endast en eller ingen sådan kvotering ges - (b) Emissionsinstitutets bedömning av den ränta svenska affärsbanker erbjuder för utlåning i SEK för aktuell period och aktuellt belopp på interbankmarknaden i Stockholm;

"Soliditet"

har den innebörd som anges i punkt 14.1(m);

"Transaktionsdokumentation" betyder;
- dessa Villkor;
- Emissionsavtalet;
- Agentavtalet; och
- samtliga övriga dokument som utfärdas efter dessa Villkor och som betecknas som ett Transaktionsdokument;

"Uppsägningsgrund"

avser sådan händelse eller omständighet som är angiven i punkt 14;

"Villkorsuppfyllandeintyg" har den innebörd som anges i punkt 14.1 (k);

"VP-konto"

värdepapperskonto där respektive Fordringshavares innehav av Obligationer är registrerat enligt lag (1998:1479) om kontoföring av finansiella instrument; samt

"Återbetalningsdag"

den dag, Slutlig Återbetalningsdag eller Förtida Återbetalningsdag, som Obligationerna återbetalas på enligt dessa Villkor.

2. Kapitalbelopp och betalningsåtagande
2.1 Den sammanlagda summan av Obligationslånet skall uppgå till högst SEK 600 000 000 (sex hundra miljoner) och skall vara i formen av Obligationer, vilka envar skall uppgå till SEK 1 000 000 (en miljon) eller hela multiplar därav. Obligationerna kan emitteras i omgångar så som Initiala Obligationer samt Efterföljande Obligationer.
2.2 Bolaget åtar sig att återbetala Obligationslånet, erlägga räntebetalning och att i övrigt
5(20)
M

efterleva och uppfylla dessa Villkor.
2.3 Nordea Bank AB (publ) har accepterat att agera som Emissionsinstitut med avseende på Obligationer i enlighet med ett separat avtal mellan Bolaget och Nordea Bank AB (publ) ("Emissionsavtalet").

3. Villkor för efterföljande obligationer

3.1 Bolaget får, under förutsättning att någon Uppsägningsgrund (utan hänsyn till eventuella tidsfrister stipulerade däri) inte har inträffat, eller skulle kunna inträffa till följd av en emission, vid ett eller flera tillfallen emittera Efterföljande Obligationer upp till det totala nominella beloppet i enlighet med punkt 2.1 ovan. Samtliga Efterföljande Obligationer skall vara underställda samtliga villkor under Transaktionsdokumenten och skall, för tydlighetens skull, därmed omfattas av bland annat 1SIN, Räntesatsen, RäntefÖrfallodagar, det Nominella Beloppet och Återbetalningsdagen under dessa Villkor.

3.2 Emission av Efterföljande Obligationer är villkorade av att Agenten erhållit följande;

3.2.1 Ett certifikat undertecknat av behörig företrädare för Bolaget om att en Uppsägningsgrund inte har inträffat, eller skulle kunna inträffa till följd av en emission;

3.2.2

(a) Ett exemplar av justerat protokoll från sammanträde med Bolagets styrelse, varav skall framgå att beslut tagits om (i) att emittera de Efterföljande Obligationerna i enlighet med dessa Villkor och att ingå och utfärda alla andra avtal och handlingar som hänför sig till utgivande av de Efterföljande Obligationerna, och (ii) ge fullmakt åt två personer att tillsammans färdigställa och utfärda samtliga relevanta handlingar och dokument för dessa syften; eller

(b) för det fall de Efterföljande Obligationerna omfattas av samma beslut som de Initiala Obligationerna, en bekräftelse från Bolaget om att detta beslut fortfarande är i kraft; och

3.2.3 Samtliga övriga dokument som Agenten skäligen kan anse nödvändiga för emissionen av de Efterföljande Obligationerna.

4. Användning av likvid
Likviden som Bolaget mottager vid utfärdande av Obligationer skall användas av Bolaget för att finansiera (a) kostnader som uppstår i samband med sådan emission samt (b) Koncernens verksamhet.

5. Obligationers ställning i förmånsrättshänseende
Obligationer utgivna i enlighet med dessa Villkor är ovillkorade och icke säkerställda förpliktelser för Bolaget och Fordringhavare är med avseende på Obligationer i förmånsrättshänseende jämställda med - pari passu - Bolagets oprioriterade icke efterställda borgenärer.

6. Registrering av Obligationer
6.1 Obligationer skall för Fordringshavares räkning registreras på VP-konto, varför inga fysiska värdepapper kommer att utfärdas.
6.2 Begäran om viss registreringsåtgärd avseende Obligationer skall riktas till Kontoförande Institut. 6(20)

6.3 Den som på grund av uppdrag, pantsättning, bestämmelserna i föräldrabalken, villkor i testamente eller gåvobrev eller annars förvärvat rätt att ta emot betalning under en Obligation skall låta registrera sin rätt för att erhålla betalning.
6.4 Såväl Bolaget som Emissionsinstitutet äger rätt till utdrag ur det av Euroclear Sweden förda avstämningsregistret för Obligationslånet. Bolaget är skyldig att på begäran av Agenten skyndsamt tillställa Agenten detta utdrag eller utfärda en fullmakt till Agenten att företräda Bolaget i syfte att inhämta sådant utdrag från Euroclear Sweden. Bolaget får inte återkalla en sådan fullmakt om inte Agenten så begär, eller om Fordringshavarna så godkänt.
7. Räntekonstruktion
7.1 Obligationslånet löper med ränta på nominellt belopp från Lånedatum till och med Återbetalningsdagen. Räntesatsen för respektive Ränteperiod beräknas av Emissionsinstitutet på respektive Räntebestämningsdag och utgörs av Räntebasen med tillägg av Räntebasmarginaien för samma period.
7.2 Kan räntesats inte beräknas på grund av sådant hinder som avses i punkt 21.1 skall Obligationslånet fortsätta att löpa med den räntesats som gäller för den löpande Ränteperioden. Så snart hindret upphört skall Emissionsinstitutet beräkna ny räntesats att gälla från den andra Bankdagen efter dagen för beräknandet till utgången av den då löpande Ränteperioden.
7.3 Räntan erläggs i efterskott på varje Ränteförfallodag och beräknas på faktiskt antal dagar/360 i respektive Ränteperiod.
8. Återbetalning av Obligationslånet och utbetalning av ränta
8.1 Obligationslånet förfaller till betalning med dess Kapitalbelopp på Återbetalningsdagen. Ränta enligt punkt 7 ovan erläggs på aktuell Ränteförfallodag.
8.2 Betalning av Kapitalbelopp och ränta skall ske i SEK och betalas till den som är Fordringshavare på femte Bankdagen före respektive förfallodag (eller, i händelse av betalningsdröjsmål, den senare dag då betalning sker) eller på den Bankdag närmare respektive förfallodag (eller, i händelse av betalningsdröjsmål, den senare dag då betalning sker) som generellt kan komma att tillämpas på den svenska obligationsmarknaden ("Avstämningsdagen").
8.3 Har Fordringshavaren genom Kontoförande Institut låtit registrera att Kapitalbelopp respektive ränta skall insättas på visst bankkonto, sker insättning genom Euroclear Swedens försorg på respektive förfallodag. I annat fall översänder Euroclear Sweden beloppet sistnämnda dag till Fordringshavaren under dennes hos Euroclear Sweden pä Avstämningsdagen registrerade adress. Infaller Återbetalningsdag av Kapitalbelopp på dag som inte är Bankdag ska beloppet sättas in och/eller överföras närmast följande Bankdag.
8.4 Skulle Euroclear Sweden på grund av dröjsmål från Bolagets sida eller på grund av annat hinder inte kunna utbetala belopp enligt vad nyss sagts, utbetalas detta av Euroclear Sweden så snart hindret upphört till den som på relevant Avstämningsdag var Fordringshavare.
8.5 Visar det sig att den som tillställts belopp enligt vad ovan sagts saknade rätt att mottaga detta, skall Bolaget och Euroclear Sweden likväl anses ha fullgjort sina ifrågavarande skyldigheter. Detta gäller dock ej om Bolaget respektive Euroclear
7(20)

Sweden hade kännedom om att beloppet kom i orätta händer eller inte varit normalt aktsam.
9. Dröjsmålsränta
9.1 Vid betalningsdröjsmål utgår dröjsmålsränta på det förfallna beloppet från förfallodagen till och med den dag då betalning erläggs efter en räntesats som motsvarar genomsnittet av en veckas STIBOR plus Räntebasmarginalen under den tid dröjsmålet varar, med tillägg av två procentenheter. STIBOR skall därvid avläsas den första Bankdagen i varje kalendervecka varunder dröjsmålet varar. Dröjsmålsränta enligt denna punkt skall dock aldrig utgå efter lägre räntesats än som motsvarar den som gällde för Obligationslånet på förfallodagen i fråga, med tillägg av två procentenheter. Dröjsmålsränta kapital iseras ej.
9.2 Beror dröjsmålet av sådant hinder för Agenten respektive Euroclear Sweden som avses i punkt 21.1, skall dröjsmålsränta utgå efter en räntesats som motsvarar den räntesats som gällde för Obligationslånet på förfallodagen ifråga.
9.3 Dröjsmålsränta som uppstår i enlighet med denna punkt 9 skall betalas omedelbart efter, och i enlighet med, instruktion från Agenten i enlighet med punkt 18 nedan.
10. Preskription
10.1 Rätten till betalning av Kapitalbeloppet preskriberas tio år efter Återbetalningsdagen. Rätten till räntebetalning preskriberas tre år efter respektive Ränteförfallodag. De medel som avsatts för betalning men preskriberats tillkommer Bolaget.
10.2 Om preskriptionsavbrott sker löper ny preskriptionstid om tio år i fråga om Kapitalbelopp och tre år beträffande räntebelopp, i båda fallen räknat från dag som framgår av preskriptionslagens (1981:130) bestämmelser om verkan av preskriptionsavbrott.
11. Försäljningsrestriktioner
11.1 Spridningen av dessa Villkor liksom erbjudande och försäljning av Obligationerna kan i vissa jurisdiktioner vara begränsad av lag.
11.2 Obligationerna har inte och kommer inte att registreras i enlighet med U.S. Securities Act 1933 eller i enlighet med föreskrifter om finansiella instrument i någon annan jurisdiktion (förutom Sverige) och Obligationerna kan därför inte erbjudas eller säljas i något land, i någon jurisdiktion eller till någon person vars deltagande förutsätter prospekt, registreringsåtgärd, information eller annan åtgärd än vad som följer av svensk rätt.
12. Särskilda åtaganden
12.1 Bolaget åtar sig, så länge någon Obligation utestår, att
(a) inte självt ställa säkerhet eller låta annan ställa säkerhet - vare sig i form av ansvarsförbindelse eller eljest - för annat Marknadslån som upptagits eller kan komma att upptagas av Bolaget;
(b) inte självt ställa säkerhet för Marknadslån - i annan form än genom ansvarsförbindelse, vilken i sin tur inte får säkerställas - som upptagits eller kan komma att upptagas av annan än Bolaget; och
(c) tillse att Koncernbolag vid egen upplåning efterlever bestämmelserna enligt (a) 8(20)
H

och (b) ovan - varvid på vederbörande Koncernbolag skall tillämpas det som gäller för Bolaget - dock med det undantaget att Bolaget får ställa ansvarsförbindelse för Koncernbolag, vilken i sin tur inte får säkerställas.
12.2 Bolaget åtar sig vidare, så länge någon Obligation utestår, att inte väsentligt förändra karaktären av Bolagets verksamhet.
12.3 Agenten har rätt att, för Fordringshavarnas räkning, medge att Bolagets åtagande enligt punkterna 12.1-12.2 ovan helt eller delvis skall begränsas eller efterges med avseende på säkerhet för ett Marknadslån om, enligt Agentens bedömning, (i) samtliga Bolagets Marknadslån som säkerställs på sätt som avses i 12.1 (a)-(b) ovan inte överstiger 10 % av samtliga Koncernens krediter och andra finansiella åtaganden (beräknat exklusive det aktuella Marknadslånet) och (ii) Koncernens konsoliderade Belåningsgrad ovan inte överstiger 65 % (beräknat inklusive det aktuella Marknadslånet), eller (iii) att sådan säkerhet godkänns vid Fordringshavarmöte.
Med "Belåningsgrad" i stycket ovan avses samtliga Koncernens räntebärande skulder uttryckt som en procentandel av marknadsvärdet av samtliga Koncernens tillgångar (beräknat i enlighet med IFRS).
12.4 Det åligger Bolaget att underrätta Agenten, i enlighet med punkt 18 nedan, om en avsikt att utnyttja det undantag som avses i 12.3 ovan. Underrättelsen skall inkludera ett intyg rörande det beräkningsunderlag som är nödvändigt för att Agenten skall kunna fatta ett beslut om tillämpning av 12.3. Agenten skall meddela Bolaget sitt beslut, i enlighet med punkt 18 nedan, inom 14 (fjorton) dagar från det att meddelandet (inklusive relevant intyg) mottagits från Bolaget. Om beslut inte meddelats av Agenten inom sådan tid skall Agenten anses ha medgett undantag från tillämpning av 12.1-12.2 med avseende på det säkerställda Marknadslånet som avses i det beräkningsunderlag som tillställts Agenten. Agenten skall skyndsamt efter att beslut fattats eller vid utgången av nämnda 14-dagarsfrist meddela Fordringshavama, i enlighet med punkt 18 nedan, om omständigheter rörande tillämpningen av denna punkt 12.
13. Förtida inlösen
13.1 Förtida inlösen på Fordringshavarnas begäran vid en ägarförändring
13.1.1 Rätt till förtida inlösen av Obligationer föreligger om (a) någon (utöver Erik Selin Fastigheter AB), ensam eller tillsammans med sådan närstående som avses i lag (2006:451) om offentliga uppköpserbjudanden på aktiemarknaden, förvärvar aktier som representerar mer än 50 procent av röstetalet för samtliga aktier i Bolaget eller genom avtal eller på annat sätt har rätt att utse eller avsätta mer än hälften av ledamöterna i Bolagets styrelse eller motsvarande ledningsorgan eller (b) samtliga Bolagets aktier upphör att vara noterade på Nasdaq OMX Stockholm eller Bolaget på något sätt upphör att upprätthålla sin status som noterat bolag på Nasdaq OMX Stockholm såsom den upprätthålls vid dagen för dessa Villkor. Det åligger Bolaget att så snart Bolaget fått kännedom om en sådan förändring meddela Agenten och Fordringshavama därom i enlighet med punkt 18 nedan.
13.1.2 Om rätt till förtida inlösen föreligger enligt punkt 13.1.1 ovan skall Bolaget erbjuda att köpa varje Fordringshavares respektive totala innehav av Obligationer för ett pris uppgående till 101 % av de aktuella Obligationernas nominella belopp jämte upplupen ränta till och med den Förtida Återbetalningsdagen att erläggas till sådan
9(20)

Fordringshavare på den Förtida Återbetalningsdagen. Sådant köperbjudande skall inkluderas i det meddelande som lämnas av Bolaget i enlighet med 13.1.1 ovan.
13.1.3 Meddelande från Fordringshavare om svar på köperbjudande enligt 13.1.1 ovan skall tillställas Bolaget senast 30 (trettio) dagar före den Förtida Återbetalningsdagen.
13.1.4 Bolaget skall återköpa Obligationer för de Fordringshavare som anmält detta enligt punkt 13.1.3 ovan på den Förtida Återbetalningsdagen. Förtida Återbetalningsdag enligt denna punkt 13.1 skall vara den sista Bankdagen som infaller på närmast påföljande Ränteförfallodag som infaller tidigast 90 (nittio) dagar efter att meddelande enligt 13.1.1 ovan tillställts Fordringshavarna.
13.1.5 På begäran från Bolaget skall de Obligationer som återköpts i enlighet med denna punkt 13.1 spärras från andra transaktioner av det Kontoförande Institutet och Emissionsinstitutet. För detta ändamål skall Fordringshavare överföra Obligationerna till Emissionsinstitutet (till det konto som Emissionsinstitutet har anvisat i meddelande till Fordringshavare) samt begära att dessa avnoteras och avregistreras. Vidare skall, vid förtida inlösen enligt denna punkt 13.1, vad som stadgas om återbetalning av Obligationer i punkt 8 samt betalning av ränta i punkt 7 ovan äga motsvarande tillämpning.
13.2 Förtida inlösen på Fordringshavarnas begäran vid en misslyckad notering
13.2.1 Rätt till förtida inlösen av Obligationer föreligger om Obligationerna inte är noterade på Nasdaq OMX Stockholm senast den 31 december 2013.
13.2.2 Vid händelse av en misslyckad notering i enlighet med punkt 13.2.1 ovan kan varje Fordringshavare omedelbart begära att dennes Obligationer återköps av Bolaget inom 10 (tio) Bankdagar från att en sådan begäran gjorts. En begäran enligt denna punkt 13.2.2 skall göras senast 30 (trettio) dagar efter den dag som anges i punkt 13.2.1 ovan.
13.2.3 Förtida återbetalning i enlighet med denna punkt 13.2 skall göras i enlighet med punkt 13.1.5 ovan.
13.3 Förtida inlösen på begäran av Bolaget
13.3.1 Bolaget kan återbetala samtliga Obligationer, men inte färre än samtliga, om (i) det återstår färre än 90 (nittio) dagar till den Slutliga Återbetalningsdagen och (ii) Bolaget erbjuder Obligationsinnehavarna att delta i en refmansiering av Obligationerna på huvudsakligen samma villkor som dessa Villkor.
13.3.2 Fordringshavarna skall underrättas, i enlighet med punkt 18, inte senare än trettio (30) dagar och inte tidigare än 60 (sextio) dagar innan den föreslagna Förtida Återbetalningsdagen. Underrättelsen skall vara oåterkallelig och ange Förtida Återbetalningsdag och den tillämpliga Avstämningsdagen.
13.3.3 Vid förtida inlösen enligt denna punkt 13.3 skall vad som stadgas om återbetalning av Obligationer i punkt 8 samt betalning av ränta i punkt 7 ovan äga motsvarande tillämpning.
14. Uppsägning av Lån
14.1 Agenten fär, och skall om (i) så begärs skriftligen av Fordringshavare som representerar minst hälften av Justerat Lånebelopp vid tidpunkten för sådan begäran,
10(20)

eller (ii) om så beslutas vid Fordringshavarmöte, skriftligen förklara Obligationslånet jämte ränta förfallet till betalning omedelbart eller vid den tidpunkt Agenten anger eller Fordingshavarmötet beslutar om någon händelse enligt nedan har inträffat:
(a) Bolaget inte i rätt tid erlägger förfallet Kapital- eller räntebelopp i enlighet med dessa Villkor, såvida inte dröjsmålet endast är en följd av tekniskt eller administrativt fel, enligt Agentens bedömning, och inte varar längre än tre Bankdagar; eller
(b) Bolaget i något annat avseende än som anges under punkt (a) inte fullgör sina förpliktelser enligt dessa Villkor - eller annars handlar i strid mot dem - under förutsättning att Bolaget skriftligen uppmanats av Agenten att vidta rättelse om rättelse är möjligt och Bolaget inte inom 10 (tio) Bankdagar därefter vidtagit rättelse; eller
(c) lån som upptagits av Bolaget eller ett Koncernbolag sagts upp eller på annat sätt förfaller till betalning i förtid som ett resultat av att en uppsägningsgrund (oavsett hur denna beskrivs eller formuleras) har inträffat, under förutsättning att summan av utestående skuld under de lån som berörs uppgår till minst SEK 10 000 000 (eller motvärdet därav i annan valuta); eller
(d) Bolaget eller ett Koncernbolag inte inom 15 (femton) dagar efter den dag då Bolaget eller Koncernbolag mottagit berättigat krav infriar borgen eller garanti för annans lån eller åtagande att såsom uppdragsgivare eller borgensman för uppdragsgivare ersätta någon vad denne utgivit på grund av sådan borgen eller garanti, under förutsättning att summan av åtaganden under sådana borgensåtaganden eller garantier som berörs uppgår till minst SEK 10 000 000 (eller motvärdet därav i annan valuta); eller
(e) anläggningstillgång tillhörande Bolaget eller ett Koncernbolag utmäts; eller
(f) Bolaget eller ett Koncernbolag inställer sina betalningar; eller
(g) Bolaget eller ett Koncernbolag ansöker om eller medger ansökan om företagsrekonstruktion enligt lag (1996:764) om företagsrekonstruktion; eller
(h) Bolaget eller ett Koncernbolag försätts i konkurs; eller
(i) beslut fattas om att Bolaget skall träda i likvidation; eller
(j) Bolaget upprättar fusionsplan enligt vilken Bolaget skall uppgå i nytt eller existerande bolag - förutsatt att Fordringshavamas godkännande vid Fordringshavarmöte ej inhämtats; eller
(k) Bolaget inte inkommer till Agenten senast 60 (sextio) dagar efter sista dagen i varje kvartal med ett villkorsuppfyllandeintyg ("Villkorsuppfyllandeintyg") som (i) är i den form som följer av Bilaga 1, och (ii) baseras på beräkningar gjorda med underlag uteslutande hämtat ur Bolagets senast tillgängliga kvartalsrapport eller reviderade årsrapport (som i sin tur framtagits i enlighet med IFRS);
(l) Koncernens konsoliderade resultat före skatt med återläggning av finansnetto, värdeförändringar samt värdeförändringar och skatt i andel i resultat från intressebolag, i förhållande till finansnettot ("Räntetäckningsgrad") understiger 1,5 enligt vad som följer av det Villkorsuppfyllandeintyg som inlämnats till Agenten med avseende på den senaste tolvmånadersperioden som avslutas på sista dagen i det kvartal till vilket underlaget till Villkorsuppfyllandeintyget
11(20)

hänför sig; eller
(m) Bolagets eget kapital inklusive innehav utan bestämmande inflytande i förhållande till balansomslutningen vid periodens slut ("Soliditet") understiger 20 % enligt vad som följer av det Villkorsuppfyllandeintyg som inlämnats till Agenten med avseende på den senaste tolvmånadersperioden som avslutas på sista dagen i det kvartal till vilket underlaget till Villkorsuppfyllandeintyget hänför sig.
Begreppet "lån" under punkterna (c) och (d) ovan omfattar även kredit i räkning, Marknadslån samt annat belopp som skall erläggas på grund av skuldebrev uppenbarligen avsett för allmän omsättning.
14.2 Det åligger Bolaget att omedelbart underrätta Agenten och Fordringshavama (i enlighet med punkt 18 nedan) om en omständighet av det slag som anges under punkt 14.1 (a) - (m) ovan skulle inträffa. I brist på sådan underrättelse äger Agenten utgå från att någon sådan omständighet inte har inträffat, förutsatt att det inte är känt för Agenten att motsatsen är fallet. Bolaget skall vid de tidpunkter Agenten anser det skäligen nödvändigt tillställa Agenten ett intyg rörande förhållanden som behandlas i punkt 14.1. Bolaget skall vidare lämna Agenten de närmare upplysningar som Agenten kan komma att begära rörande sådana omständigheter som behandlas i punkt 14.1 samt på begäran av Agenten tillhandahålla alla de handlingar som kan vara av betydelse härvidlag.
14.3 Bolagets skyldigheter att lämna information enligt punkt 14.2 gäller under förutsättning att Bolaget inte därigenom överträder regler utfärdade av eller intagna i kontrakt med reglerad marknad där Bolagets eller Koncernbolags aktier eller skuldförbindelser är noterade eller annars strider mot tillämplig lag eller myndighetsföreskrift.
15. Fordringshavarmöte
15.1 Agenten och Bolaget äger rätt att kalla till fordringshavarmöte ("Fordringshavarm öte"), vilket kan hållas som ett skriftligt eller ett fysisk förfarande enligt nedan. Fordringshavare som på dagen för begäran representerar minst en tiondel av Justerat Lånebelopp kan begära att sådan kallelse lämnas. Sådan begäran från Fordringshavare skall göras skriftligen till Bolaget och Agenten och inkludera (i) information rörande de frågor som avses att avhandlas på Fordringshavarmötet, och (ii) handlingar som indikerar de relevanta Fordringshavarnas innehav. Om Agenten bedömer att begäran behörigen mottagits och ovannämnda majoritetskrav uppfyllts skall Agenten inom 10 (tio) dagar kalla till antingen ett skriftligt eller ett fysiskt Fordringshavarmöte. Denna skyldighet upphör om, enligt Agentens bedömning, (i) förslaget måste godkännas av Bolaget och Bolaget meddelar Agenten att sådant godkännande inte kommer lämnas, (ii) förslaget strider mot lag eller (iii) det framstår som uppenbart osannolikt att mötet kommer att kunna bifalla förslaget mot bakgrund av tidigare Fordringshavarmöten.
15.2 Kallelsen till Fordringshavarmöte skall lämnas i enlighet med punkt 18 nedan och ange tidpunkt och plats för mötet samt dagordning för mötet (eller, om fråga är om skriftligt förfarande, relevant svarsfrist). För det fall att Agenten bedömer att röstning kan ske via ett elektroniskt röstningsförfarande skall de närmare detaljerna för detta tydligt framgå av kallelsen. Vidare skall i kallelsen anges de ärenden som skall behandlas och beslutas vid mötet. Ärendena skall vara numrerade. Det huvudsakliga
12(20)

innehållet i varje framlagt förslag skall anges. Endast ärenden som upptagits i kallelsen får beslutas vid Fordringshavarmötet. För det fall att Agenten bedömer att förtida anmälan krävs för att Fordringshavare skall äga rätt att delta i Fordringshavarmöte skall detta tydligt framgå av kallelsen. Till kallelsen skall bifogas ett fullmaktsformulär. Fordringshavarmötet skall hållas inte mindre än 20 (tjugo) och inte mer än 30 (trettio) Bankdagar efter att kallelse skickats i enlighet med denna punkt 15.2.
15.3 Vid Fordringshavarmöte äger Agenten, Fordringshavare samt deras respektive ombud och biträden, närvara. På mötet kan beslutas att ytterligare personer får närvara. Ombud skall förete behörigen utfärdad fullmakt som skall godkännas av mötets ordförande. Mötet skall inledas med att ordförande, eventuell protokollförare och justeringsmän utses. Agenten skall utse ordföranden, protokollförare och justeringsmän om inte Fordringshavarmötet bestämmer annat. I fråga om Fordringshavarmöte som hålls genom skriftligt förfarande skall Agenten sörja för beräkningar och föra protokoll med avseende på sådana beräkningar. Agenten kan begära förtydliganden men är inte skyldig att göra det och har rätt att förbise otydliga och irrelevanta svar. Agenten skall lämna utan åtgärd svar som inte avser föreskrivna alternativ eller svar från personer som inte kunnat styrka relevant innehav av Obligationer eller rösträtt med avseende på dessa. Bolaget skall få tillgång till relevanta röstberäkningar och underlaget för dessa. Protokollet skall omedelbart färdigställas och hållas tillgängligt för Fordringshavare, Bolaget och Agenten.
15.4 Agenten skall tillse att det vid Fordringhavarmötet finns en utskrift av det av Euroclear Sweden förda avstämningsregistret från slutet av femte Bankdagen före dagen för Fordringshavarmötet. Ordföranden skall upprätta en förteckning över närvarande röstberättigade Fordringshavare med uppgift om den andel av Justerat Lånebelopp varje Fordringshavare företräder ("Röstlängd"). Fordringshavare som avgivit sin röst via elektroniskt röstningsförfarande, röstsedel eller motsvarande, skall vid tillämpning av dessa bestämmelser anses såsom närvarande vid Fordringshavarmötet. Endast de som på femte Bankdagen före dagen för Fordringshavarmöte var Fordringshavare, respektive ombud för sådan Fordringshavare och som omfattas av Justerat Lånebelopp, är röstberättigade och skall tas upp i Röstlängden. Därefter skall Röstlängden godkännas av Fordringshavarmötet.
15.5 Genom ordförandens försorg skall föras protokoll vid Fordringshavarmötet, vari skall antecknas dag och ort för mötet, vilka som närvarat, vad som avhandlats, hur omröstning har utfallit och vilka beslut som har fattats. Röstlängden skall nedtecknas i eller biläggas protokollet. Protokollet skall undertecknas av protokollföraren. Det skall justeras av ordföranden om denne inte fört protokollet samt av minst en på Fordringshavarmötet utsedd justeringsman. Därefter skall protokollet överlämnas till Agenten. Senast 10 (tio) Bankdagar efter Fordringshavarmötet skall protokollet tillställas Fordringshavama enligt punkt 18. Nya eller ändrade Villkor skall biläggas protokollet och tillställas Euroclear Sweden genom Agentens eller annan av Agenten utsedd parts försorg. Protokollet skall på ett betryggande sätt förvaras av Agenten.
15.6 Fordringshavarmötet är beslutfört om Fordringshavare representerande minst en femtedel av Justerat Lånebelopp är närvarande vid (eller, om fråga är om skriftligt förfarande, har avlagt svar inför) Fordringshavarmötet.
15.7 I följande slag av ärenden erfordras dock att Fordringshavare representerande minst hälften av Justerat Lånebelopp är närvarande vid (eller, om fråga är om skriftligt förfarande, har avlagt svar inför) Fordringshavarmötet ("E xtraordinärt Ijteslut");
13(20)

(a) godkännande av överenskommelse med Bolaget eller annan om ändring av Återbetalningsdagen, nedsättning av Kapitalbeloppet samt ändring av Ränteförfallodag eller annat räntevillkor;
(b) godkännande av gäldenärsbyte; och
(c) godkännande av ändring av denna punkt 14.
15.8 Om Fordringshavarmöte sammankallats och den för beslutsförhet erforderliga andel av Justerat Lånebelopp som Fordringshavarna representerar inte har uppnåtts inom trettio (30) minuter från utsatt tid för Fordringshavarmötet, skall mötet ajourneras (eller, om fråga är om skriftligt förfarande, svarsfristen förlängas) till den dag som infaller en vecka senare (eller - om den dagen inte är en Bankdag - nästföljande Bankdag). Om mötet nått beslutsförhet för vissa men inte alla frågor som skall beslutas vid mötet skall mötet ajourneras eller, om fråga är om skriftligt förfarande, svarsfristen förlängas) efter det att beslut fattats i frågor för vilka beslutsförhet föreligger. Meddelande om att Fordringshavarmöte ajournerats och uppgift om tid och plats för fortsatt möte skall av Bolaget, eller om Agenten har kallat till mötet, av Agenten snarast tillställas Fordringshavarna genom Euroclear Swedens försorg. När ajournerat Fordringshavarmöte återupptas äger mötet fatta beslut, inklusive Extraordinärt Beslut, om Fordringshavare som representerar minst en tiondel av Justerat Lånebelopp enligt en ny utskrift av avstämningsregistret som skall tillhandahållas enligt punkt 15.4 ovan (med beaktande av punkt 15.11 nedan) infinner sig till (eller, om fråga är om skriftligt förfarande, har avlagt svar inför) mötet. Det återupptagna mötet skall inledas med att ordföranden upprättar en ny röstlängd enligt samma principer som anges i punkt 15.4 ovan och på grundval av ovan nämnda utskrift av avstämningsregistret (eller, om fråga är om skriftligt förfarande, en ny beräkning av rösterna görs). Endast Fordringshavare som upptas i sådan ny röstlängd är röstberättigade vid mötet (och, om fråga är om skriftligt förfarande, endast behörigen inkomna svar kan ligga till grund för beslut). Ett Fordringshavarmöte kan inte ajourneras mer än en gång.
15.9 Beslut vid Fordringshavarmöte fattas genom omröstning om någon Fordringshavare begär det. Varje röstberättigad Fordringshavare skall vid votering ha en röst per Obligation som innehas av denne. Varje Fordringshavare skall avge sina röster på samma sätt för hela sitt innehav av Obligationer. Ombud som företräder olika Fordringshavare får dock avge röster på olika sätt för skilda Fordringshavare.
15.10 Extraordinärt Beslut är giltigt endast om det har biträtts av minst tre fjärdedelar av de avgivna rösterna. För samtliga övriga beslut gäller den mening som fått mer än hälften av de avgivna rösterna ("M ajoritet").
15.11 Vid tillämpningen av denna punkt 15 skall innehavare av förvaltarregistrerad Obligation betraktas som Fordringshavare istället för förvaltaren om innehavaren uppvisar ett intyg från förvaltaren, eller annan tillräcklig bevisning som Agenten godtar, som utvisar att vederbörande per den femte Bankdagen före Fordringshavarmöte var innehavare av Obligationer och storleken på dennes innehav. Förvaltare av förvaltarregistrerade Obligationer skall anses närvarande vid Fordringshavarmöte med det antal Obligationer som förvaltaren fått i uppdrag att företräda. En förvaltare som företräder flera innehavare av Obligationer skall ha rätt att rösta olika för olika innehavare.
15.12 Beslut som har fattats vid ett i behörig ordning sammankallat och genomfört Fordringshavarmöte är bindande för samtliga Fordringshavare oavsett om de har varit
14(20)

närvarande vid, och oberoende av om och hur de har röstat på mötet. Fordringshavare som på Fordringshavarmöte fattat beslut skall inte kunna hållas ansvarig för den skada som beslutet kan komma att åsamka annan Fordringshavare.
15.13 Samtliga Agentens, Euroclear Swedens och Emissionsinstitutets (dock ej Fordringshavamas) kostnader i samband med Fordringshavarmöte skall betalas av Bolaget.
15.14 Begäran om Fordringshavarmöte skall tillställas Agenten till den adress som anges i prospekt, noteringsdokument, eller dessa Villkor. Sådan försändelse skall ange att ärendet är brådskande.
16. Agenten som företrädare för Fordringshavare
16.1 Varje Fordringshavare utser Agenten att agera som företrädare och ombud i Fordringshavamas namn med avseende på dessa Villkor och Agentens åtaganden är uttömmande reglerade häri. Agenten har ingen skyldighet att övervaka eller kontrollera Bolagets finansiella ställning eller huruvida Bolaget efterföljer dess åtaganden och skyldigheter, med undantag endast för vad som uttryckligen följer av dessa Villkor.
16.2 Agenten skall inte ha någon redovisningsskyldighet gentemot någon Fordringshavare med avseende på belopp som mottagits för egen del.
16.3 Agenten skall inte vara skyldig att göra eller underlåta att göra något som, enligt Agentens bedömning rimligen innebär ett brott mot eller står i strid med någon lag eller annan föreskrift eller något konfidentialitetsåtagande.
16.4 Även utan en separat och formell instruktion från Fordringshavama, är Agenten, eller en person utsedd av Agenten, behörig att företräda Fordringshavama gentemot Bolaget i enlighet med dessa Villkor med avseende på samtliga frågor rörande Obligationer, innefattande även inför domstol eller annan myndighet (inklusive varje juridisk eller skiljedomsprocess som avser att upprätthålla, bibehålla, ianspråktaga eller realisera Fordringshavares rätt avseende Obligationer). Varje Fordringshavare skall omedelbart vid uppmaning från Agenten förse Agenten med skriftlig fullmakt (i sådan form och med sådant innehåll som Agenten finner lämpligt) eller varje sådan handling som Agenten finner nödvändigt för syftet att utföra sina åtaganden i enlighet med dessa Villkor. Agenten har ingen skyldighet att företräda Fordringshavare som inte rättar sig efter sådan uppmaning från Agenten. Även om Agenten är berättigad att företräda Fordringshavama har Agenten ingen sådan skyldighet om inte annat uttryckligen följer av dessa Villkor.
16.5 Agenten har rätt att förlita sig på varje garanti, meddelande eller handling som Agenten uppfattar att vara äkta, korrekt och tillräckligt auktoriserad/-t och varje utfästelse lämnad av styrelseledamot, firmatecknare eller anställd hos Bolaget med avseende på någon fråga som rimligen kan antas ligga i dennes vetskap eller kontroll att kunna verifiera.
16.6 Agenten får agera genom sin personal och företrädare för att utföra sina åtaganden i enlighet med dessa Villkor. Agenten far även anlita ombud och betala ersättning för rådgivning och tjänster från jurister, revisorer och andra experter. Faktiska och rimliga kostnader för detta skall täckas av Bolaget. Såsom företrädare för Fordringshavama skall Agenten anses agera genom sin företrädaravdelning vilken skall anses utgöra och uppfattas som en separat och avskild enhet av dess övriga avdelningar och funktioner. Om information erhålls genom en annan sådan avdelning eller funktion hos Agenten, 15(20)
K

kan denna betraktas som konfidentiell för den aktuella avdelningen eller funktionen och Agenten kan då rimligen inte ha ansetts erhållit denna.
16.7 En Fordringshavare äger inte rätt att vidta några som helst åtgärder i syfte att återfå ett förfallet eller utestående belopp enligt dessa Villkor eller enligt något dokument som hänvisas till häri. En Fordringshavare får inte heller försätta Bolaget i likvidation eller konkurs, och ej heller ombesörja administrativa åtgärder mot Bolaget, eller ingivandet av dokument i behörig domstol eller ombesörja delgivning med avsikt att utse en förvaltare i förhållande till Bolagets förpliktelser, av vilket slag det än må vara, annat än som uttryckligen tillåts i dessa Villkor eller i andra dokument som hänvisas till häri.
16.8 Oaktat det ovansagda kan var och en av Fordringshavarna:
(a) föra talan eller initiera förfarande i Fordringshavamas namn i enlighet med dessa Villkor i domstol eller vid andra myndigheter, förutsatt att det är ostridigt att Agenten inte har talerätt och Fordringshavarna har agerat i enlighet med punkt 16.4 ovan; och
(b) vidta åtgärder som Agenten i enlighet med dessa Villkor är skyldig att vidta på begäran och enligt instruktioner från Fordringshavarna, dock endast i den utsträckning Agenten, inom en skälig tid efter en begäran har framställts av Fordringshavarna, avstår från att vidta åtgärder,
16.9 Byte av Agent
(a) Agenten får (med reservation för punkt 16.9(d)) frånträda sitt företrädarskap genom meddelande till Bolaget och Fordringshavarna. Fordringshavare får, genom meddelande från Fordringshavare som på dagen för meddelandet representerar minst hälften av Justerat Lånebelopp, eller som utgör en Majoritet enligt punkt 15.10 ovan vid ett möte eller genom skriftligt förfarande, kräva att Agenten frånträder sitt företrädarskap.
(b) Fordringshavarna skall, genom meddelande från Fordringshavare som på dagen för meddelandet representerar minst hälften av Justerat Lånebelopp, eller som utgör en Majoritet enligt punkt 15.10 ovan vid ett möte eller genom skriftligt förfarande, utse en ledande svensk eller internationell affärsbank eller värdepappersinstitution eller en erkänd aktör inom företrädarskap (varje sådan utgör en "Acceptabel Ersättande Agent") att tillträda som en ny Agent vid samma tidpunkt som den tidigare Agenten frångår sitt företrädarskap. Om Fordringshavarna inte har utsett en ny Agent inom 30 (trettio) dagar från det att Agenten gett Bolaget och Fordringshavarna meddelande om frånträde eller erhållit krav om frånträde enligt (a) ovan, har Agenten rätt att utse en Acceptabel Ersättande Agent som ny Agent.
(c) Om Agenten blir föremål för konkurs eller rekonstruktion i enlighet med lag eller myndighetsföreskrift skall Fordringshavarna omedelbart utse en ny Agent.
(d) Inget frånträde som Agent skall ges effekt förrän en ny Agent har utsetts och samtlig dokumentation som är nödvändig för att ersätta Agenten har behörigen ingåtts.
(e) När en ny Agent har utsetts skall den frånträdande Agenten inte längre ha något ansvar för handlingar eller underlåtenheter med avseende på tiden efter successionen av Agenter men skall fortsatt ha de rättigheter som tillkom denne i enlighet med dessa Villkor med avseende på handlingar som utfördes eller inte
16(20)

utfördes under tiden då denne agerade som Agent.
(f) Den ersättande Agenten, Bolaget och Fordringshavarna skall ha samma rättigheter och skyldigheter sinsemellan såsom de hade haft om den ersättande Agenten hade varit den ursprungliga Agenten.
16.10 Ersättning till Agenten
Agenten har rätt till ersättning från Bolaget för att agera som Agent i enlighet med dessa Villkor. Om Agenten, av goda skäl, uppfattar att Bolaget är eller kommer att bli insolvent har Agenten rätt att innehålla rimlig ersättning från Fordringshavarna för dess fortsatta arbete i enlighet med dessa Villkor, med undantag för att Agenten skall utföra de handlingar som förutsätts i punkt 14 ovan utan att ha erhållit ersättning eller hållits skadeslös av Fordringshavarna. Om Agenten meddelar Fordringshavarna att Agenten inte avser att utföra några ytterligare handlingar får varje Fordringshavare på egen hand representera sin egen andel av Obligationer i förhållande till Bolaget.
17. Byte av Emissionsinstitut
Emissionsinstitutet får frånträda som emissionsinstitut och/eller överföra sin roll som emissionsinstitut när som helst i enlighet med bestämmelserna i Emissionsavtalet, förutsatt att inget frånträdande av Emissionsinstitutet ges effekt förrän ett nytt emissionsinstitut har utsetts av Bolaget. Om Bolaget inte har utsett en välrenommerad svensk eller internationell affärsbank eller värdepappersinstitution (varje sådan utgör ett "Acceptabelt E rsättande Emissionsinstitut") som nytt Emissionsinstitut inom 30 (trettio) dagar efter att Emissionsinstitutet givit Bolaget meddelande om dess frånträdande, har Emissionsinstitutet rätt att utse ett Acceptabelt Ersättande Emissionsinstitut som nytt Emissionsinstitut. När ett nytt Emissionsinstitut har utsetts, skall det frånträdande Emissionsinstitutet inte bära något ansvar för handlingar eller underlåtenhet för tiden efter dess ersättande, men skall fortsätta att åtnjuta rättigheter under dessa Villkor (i den utsträckning sådana rättigheter har uppstått före dagen för frånträdandet). Emissionsinstitutets efterträdare, Bolaget, Agenten och Fordringshavarna skall ha samma rättigheter och skyldigheter sinsemellan som de skulle ha haft om sådan efterträdare skulle ha varit det ursprungliga Emissionsinstitutet.
18. Meddelanden
18.1 Meddelanden skall tillställas Fordringshavare under dennes hos Euroclear Sweden registrerade adress. Dessutom kan meddelanden som lämnas av Bolaget göras genom publicering i svensk rikstidning (någon av Dagens Industri, Dagens Nyheter och Svenska Dagbladet) med meddelandet i sin helhet eller genom angivande om var meddelandet i sin helhet finns tillgängligt. Varje meddelande som lämnas av Bolaget måste också lämnas med kopia till Agenten.
18.2 Meddelanden till Bolaget skall tillställas (med kopia till Agenten) Bolagets registrerade adress vid dagen för meddelandet, angivet till "CFO" och "Chefsjurist".
18.3 Meddelanden till Agenten skall tillställas Agentens registrerade adress vid dagen för meddelandet.
19. Ändring av dessa Villkor, eftergifter
19.1 Agenten (såsom företrädare för Fordringshavarna) äger träffa avtal med Bolaget om ändring av dessa Villkor och Agenten (såsom företrädare för Fordringshavarna) äger
17(20)

efterge rättighet under dessa Villkor under förutsättning att:
(a) sådan ändring eller eftergift enligt Agentens bedömning inte negativt påverkar Fordringshavamas rättigheter och intressen i väsentligt hänseende;
(b) sådan ändring eller eftergift enligt Agentens bedömning är av formell natur som syftar till att rätta klart och uppenbart fel;
(c) sådan ändring eller eftergift behörigen godkänts på Fordringshavarmöte i enlighet med punkt 15 ovan; eller
(d) samtliga Fordringshavare har blivit meddelade om den föreslagna ändringen eller eftergiften i enlighet med punkt 18 ovan, och minst 10 (tio) Bankdagar har förlöpt sedan sådant meddelande skickats och frågan slutligt avgjorts av Fordringshavare som representerar minst hälften av Justerat Belopp eller, om ändringen eller eftergiften rör fråga enligt punkt 15.7 ovan, Fordringshavare som representerar tre fjärdedelar av Justerat Belopp.
19.2 Ändring av villkoren i enlighet med denna punkt 19 skall av Agenten snarast meddelas till Fordringshavama i enlighet med punkt 18 ovan. I meddelandet skall anges när ändringen eller eftergiften får effekt.
19.3 Varje ändring och eftergift i enlighet med denna punkt 19 är bindande för samtliga Fordringshavare.
20. Förvaltarregistrering
För Obligationer som är förvaltarregistrerad enligt lag om kontoföring av finansiella instrument skall vid tillämpningen punkterna 15 och 19 förvaltaren betraktas som Fordringshavare om inte annat följer av punkt 15.11 ovan.
21. Begränsning av ansvar m m
21.1 I fråga om de på Agenten, Emissionsinstitutet respektive Euroclear Sweden ankommande åtgärderna gäller - beträffande Euroclear Sweden med beaktande av bestämmelserna i lag (1998:1479) om kontoföring av finansiella instrument - att ansvarighet inte kan göras gällande för skada som beror av svenskt eller utländskt lagbud, svensk eller utländsk myndighetsåtgärd, krigshändelse, strejk, blockad, bojkott, lockout eller annan liknande omständighet. Förbehållet i fråga om strejk, blockad, bojkott och lockout gäller även om vederbörande själv är föremål för eller vidtar sådan konfliktåtgärd.
21.2 Skada som uppkommer i andra fall skall inte ersättas av Agenten, Emissionsinstitutet eller Euroclear Sweden om vederbörande varit normalt aktsam. Inte i något fall utgår ersättning för indirekt skada.
21.3 Föreligger hinder för Agenten, Emissionsinstitutet eller Euroclear Sweden på grund av sådan omständighet som angivits ovan i punkt 21.1 att vidta åtgärd enligt dessa Villkor, får åtgärden uppskjutas tills hindret har upphört.
21.4 Vad ovan sagts gäller i den mån inte annat följer av lagen om kontoföring av finansiella instrument.
21.5 Emissionsinstutet har inga andra skyldigheter eller åtaganden vad avser Obligationerna än vad som uttryckligen följer av dessa Villkor och Emissionsavtalet.
18(20)

22. Tillämplig lag och jurisdiktion
22.1 Svensk lag skall tillämpas vid tolkning och tillämpning av dessa Villkor. 22.2 Tvist skall i första instans avgöras vid Stockholms tingsrätt.
Härmed bekräftas att ovanstående Villkor är för oss bindande Göteborg den 8 maj 2013
Härmed bekräftas att ovanstående Villkor är för oss bindande i den utsträckning dessa relaterar till oss
Stockholm den 8 maj 2013 Swedish Trustee AB (publ)
19(20)

Form för Villkorsuppfyllandeintyg
Till: [Agenten] Från: Fastighets AB Baldér (publ) Datum:

Bilaga 1

Vi hänvisar till villkor för obligationslån om upp till SEK 600 000 000 med kupong motsvarande 3 månader ST1BOR + 225 bps och löptid 2013/2017, ISIN SE0005190253 emitterad av Fastighets AB Balder (publ) ("Villkoren"). Ord och uttryck som används och som inte definierats särskilt häri skall äga samma betydelse som ges dem i Villkoren.
I enlighet med 14.1(k) lämnas härmed ett Villkorsuppfyllandeintyg med avseende på perioden [relevant tolvmånadersperiod] ("Relevant Period"), för vilken Räntetäckningsgrad och Soliditet har beräknats enligt följande:
1. Räntetäckningsgrad under Relevant Period: [ ]; och 2. Soliditet vid sista dagen för Relevant Period: [ ].
[Vi intygar att ingen händelse som kan utgöra grund för uppsägning av Obligationslånet enligt punkt 14.1 har inträffat eller för närvarande är utestående.][Följande omständighet som kan utgöra grund för uppsägning av Obligationslånet enligt punkt 14.1 har inträffat eller är för närvarande utestående.]1

Fastighets AB Balder (publ)

1 Radera såsom tillämpligt.

20(20)


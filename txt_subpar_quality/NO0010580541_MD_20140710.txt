Nordic Trustee
Fremsendt elektronisk til følgende e-post adresser:
mail@nordictrustee.com andersen@nordictrustee.com

10. juli 2014

STAVANGER EIENDOM HOLDING AS, OBLIGASJONSLÅN NOK 30 MILL.
Orientering til obligasjonseierne.
Jeg referer til e-post korrespondanse og til telefonsamtaler, og ber om at nærværende brev blir distribuert til obligasjonseierne av ovennevnte obligasjonslån, ISIN NO 001 05 80541.
Jeg beklager at renter på obligasjonslånet ved forrige forfall den 21. juni, ble innbetalt fire bankdager for sent (inklusive forsinkelsesrenter). Bakgrunnen for dette var at det i forbindelse med leietagertilpasninger og midlertidige utlegg vedrørende utbedring av bygningsmessige svakheter, kfr. mine opplysninger i informasjonsmøte den 12. februar 2013, ble stram likviditet, noe som ble forsterket av at forfall på renter og avdrag i bank, samt renter på obligasjonslån inntreffer ca. 14 dager før innbetaling av leieinntekter. Det ble avtalt en 14 dagers utsettelse av del av renter og avdrag til banken, men på grunn av en misforståelse fra min side av teknisk art, ved selve overførselen, ble beløp innbetalt til bank i stedet for til obligasjonseierne.
Forusveien 31 Kontor AS.
Dette datterselskapet av Stavanger Eiendom Holding AS, eier eiendommen Bjødnabeen 4 på Forus. Det har vært en del endringer i leietagermassen og det har i den forbindelse væt utført noe ombygging av kontorer. Bygget er p.t. praktisk talt fullt utleiet, men én av leietagerne har økonomiske problemer og to av leietagerne har unnlatt å fornye leieforholdet, slik at det er fare for delvis ledighet fra 1. oktober 2014. Det arbeides med å finne nye leietagere. Bygget har en god beliggenhet på Forus og det har hittil vært enkelt å finne leietagere, det er imidlertid nå overskudd av kontortilbud på Forus. Bygget inneholder også lagerareal, hvilket det er underskudd av. Det er stor interesse for lagerarealene, og det blir tilbudt overraskende høy leie for disse, men vi ønsker ikke å leie ut lager isolert, idet lagerarealet kan gjøre det enklere å finne leietagere som har behov både for kontor og lagerareal. Bygget i god stand og lokalene fremstår som moderne og kurante i øvre midlere prisleie av leiemarkedet.
Ganddal Eiendom AS.
Dette datterselskapet eier lager og logistikkbygg ved Ganddal godsterminal i Sandnes, en terminal som i følge Jernbaneverket forventes å bli Norges nest største godsterminal. Beliggenheten ved jernbanen er av de 2 - 3 beste på stedet. De tidligere ledige arealene er nå
Stavanger Realinvest AS, Fabrikkveien 9, N-4033 Stavanger, Norway post@srias.no | Telephone: +47 33 80 10 20 / +47 907 40000 | Org. No.: 996 553 175 MVA

2
fylt opp ved at det er inngått leieavtale med Ringnes AS. I den forbindelse blir det nå bygget på ca. 120 kvm. areal på taket og gjennomført leietagertilpasninger for Ringnes AS. Dette medfører kostnader på ca. NOK 2,5 mill., hvilket finansieres ved egenkapitalinnskudd fra huseier.
De bygningsmessige svakhetene som jeg informerte om i informasjonsmøtet 12.02.2013, er nå i sin helhet utbedret. Samtlige utbedringer er godkjent av Norconsult AS, som hele tiden har deltatt under utbedringsarbeidet og nå avlagt endelig rapport og godkjennelse. Utbedringene har vært omfattende, de har blitt gjennomført i et godt samarbeid mellom Vendere Eiendom AS og ansvarlig entreprenør, og anses vesentlige for verdien av eiendommen, obligasjonseiernes pantobjekt.
Overfor Nordic Trustee har jeg tilbudt meg å gi nærmere informasjon om eiendommene, selskapenes økonomi, m.v. i et informasjonsmøte med obligasjonseierne, og ser gjerne at det inviteres til et slikt møte i august / september.
Jeg er også åpen for henvendelser fra obligasjonseierne på e-post hi@srias.no eller pr. telefon 907 40 000.
Med vennlig hilsen Stavanger Eiendom Holding AS
Helge Johnsen
hj@srias.no


N O R SK TILLITSM ANN ASA This letter to the bond holders is issued in Norwegian only. For further information please contact Norsk Tillitsmann ASA - telephone +47 22 87 94 00)
Til obligasjonseieme i:
ISIN NO 001 022657.4 (DNO03) - Flytende rente DNO ASA obligasjonslån 2004/2009 ISIN NO 001 022658.2 (DNO04) - 7,915% DNO ASA obligasjonslån 2004/2009

Oslo, 6. februar 2006

FORSLAG OM ENDRING AV BESTEMMELSENE I LÅNEAVTALEN OM LÅN TAGERS EGENKAPITALANDEL OG ADGANG TIL Å OPPTA LÅN MED SIKKERHET - INNKALLING TIL OBLIGASJONSEIERMØTE

Bakgrunn

Norsk Tillitsmann ASA ("NTM") er tillitsmann for ovennevnte to obligasjonslån ("Lånene") med DNO ASA ("DNO") som låntager. Lånene ble lagt ut i juni 2004 og forfaller i juni 2009.

Gjennom implementering av nye EU-regler er det satt krav til at alle børsnoterte foretak innen EØS-området innen 1. januar 2005 skal føre konsernregnskap etter bestemmelsene i International Financial Reporting Standards ("IFRS"). IFRS medfører for enkelte selskaper en betydelig endring i regnskapspraksis, og det kan være nødvendig for selskaper som skal overholde bestemte forholdstall fastsatt i låneavtaler å foreta særskilte tilpassninger.

I Lånenes låneavtaler ("Låneavtalene") er det stilt krav til en bokført egenkapital på minst 30 % på konsolidert basis. Regnet etter tidligere gjeldende regnskapsstandard (NGAAP) hadde DNO per 31. desember 2004 en egenkapitalandel på 44 %. Innføringen av IFRS har imidlertid medført en betydelig reduksjon av selskapets egenkapitalandel, dog slik at kravet til en egenkapitalandel på 30 % på konsolidert basis fortsatt var oppfylt per 31. september 2005.

Reduksjonen av egenkapitalandelen etter IFRS skyldes først og fremst effekter av innføring av bestemmelsene i IAS 32 og IAS 39, herunder at:
selskapets inngåtte oljeprissikringskontrakter og selskapets finansielle investeringer bokføres til løpende markedsverdi, dvs. at verdisvingningene slår direkte inn i selskapets bokførte egenkapital. selskapets tidligere kjøp av egne aksjer går til direkte fradrag i egenkapitalen og at kursgevinsten basert på gjeldende markedskurs ikke hensyntas før aksjene selges ut av selskapet.

I tillegg opplyser DNO om følgende generelle forhold som følger av at selskapet anvender konservative prinsipper for regnskapsføring av aktiviteter innenfor olje og gass:
selskapets olje og gass investeringer i letefasen kostnadsføres løpende svært forsiktig etter den såkalte "Successful Efforts" metoden.

phone · 22 87 94 00

M A IL IN G ADDRESS » P.O.BOX I 4 7 O VTKA, N -O I l6 OSLO

LO CA TIO N » HAAKON V il GATE I, OSLO

fax * 22 87 94 10

org.nr · no 963 342 624 e-mail · mail@norsktillit.no
Side 1 av 5

selskapets olje- og gasseiendeler bokføres til historisk kost og selskapets portefølje av lisenser er i dag bøkført til betydelig lavere verdi enn dagens markedsverdi.
For mer informasjon vises til DNO's IFRS Transition Report som selskapet har lagt ut på sin hjemmeside www.dno.no
På bakgrunn av ovenstående innkalte DNO til et obligasjonseiermøte den 22. desember 2005 med forslag om å endre Låneavtalenes pkt. 8.2 som beskrevet nedenfor, mot at renten på lånene ble økt med 0,25 %. Forslaget ble nedstemt.
DNO har nå - som en del av selskapets ønske om å refinansiere selskapets gjeld, samt å øke selskapets finansielle fleksibilitet - kontaktet NTM med et nytt forslag til obligasjonseieme vedrørende endring av låneavtalene.
DNO har informert NTM om at dersom DNO får et endelig vedtak om å endre punkt 8.2 og 8.3 i Låneavtalene som nærmere beskrevet i nedenfor, vil DNO tilby de obligasjonseieme som ønsker det, å selge hele eller deler av Lånene tilbake til DNO. Lånene vil erverves på av DNO på følgende vilkår:
1. DNO03 (flytende rente) kjøpes tilbake til 3 mnd NIBOR pluss 1,50 prosentpoeng til forfall,
2. DNO04 (fast rente) kjøpes tilbake til SWAP pluss 1,50 prosentpoeng til forfall. 3. Oppgjør for begge lån skjer 2. mars 2006.
Kursen for tilbakekjøp fastsettes basert på 3 mnd NIBOR/SWAP ved utløpet av handelsdagen samme dag som obligasjonseiermøte. Til illustrasjon ville kursen for DNO03 basert på 27. januar 2006 med oppgjør 2. mars 2006 blitt 106.15, mens den tilsvarende kursen for DNO04 ville vært 108,56. Til sammenligning var siste, registerte omsetning på Oslo Børs den 23. januar 2006 til kurs 103,50 for DNO03 og den 23. januar 2006 til kurs 105,75 for DNO04.
DNO har valgt Fearnley Fonds ASA ("Feamley Fonds") som tilrettelegger for refinansieringen, herunder tilbakekjøpet av Lånene. Vedlagt denne innkallingen er Feamley Fonds sin vurdering av de foreslåtte endringen i Låneavtalen, sammen med en vurdering av det betingede tilbakekjøpstilbudet. For spørsmål vennligst ta kontakt med Feamley Fonds v/ Eivind Hadler-Olsen, e.hadler-olsen@feamleys.no, tlf.nr. 22 93 63 83 eller Amt Ove Takvam, a.takvam@feamleys.no, tlf.nr 22 93 63 62.
Forslag til nytt forholdstall
DNO fremholder at en måling av egenkapitalandelen etter IFRS-reglene medfører begrensinger i selskapets finansielle handlefrihet som ikke var tilsiktet på tidspunktet for inngåelsen av Låneavtalene i det regnskapspraksis da var annerledes.
DNO har i låneavtaler inngått etter juni 2004 på grunn av det ovennevnte erstattet egenkapitalandelskravet med et krav om å overholde et forholdstall på konsernbasis hvor man måler netto rentebærende gjeld i forhold til egenkapital. Med netto rentebærende gjeld menes aggregert rentebærende gjeld på konsolidert basis av sikret og usikret gjeld, med unntak av gjeld som ikke fremkommer i konsoliderte balanse, etter fradrag for konsolidert beholding av
Side 2 av 5

kontanter eller kontantekvivalenter. Med bokført egenkapital menes låntagers totale egenkapital slik denne fremkommer i konsernregnskapet.
DNO ønsker å endre nåværende pkt. 8.2 i Låneavtalene slik at soliditetskravet i begge avtalene endres fra å være et krav om 30 % egenkapitalandel til et krav om at konsolidert netto rentebærende gjeld ikke skal overstige tre ganger bokført konsolidert egenkapital. Dette vil være i samsvar med bestemmelsene i de to siste låneavtalene til DNO som ble inngått 12. oktober 2005.
DNOs begrunnelse for den foreslåtte endringen er for det første de virkningene som IFRS implementeringen innebærer for DNO, og som er beskrevet over. DNO er videre av den oppfatning at implementeringen av en endring som forslått ikke vil medføre noen vesentlig økt risiko for obligasjonseieme og at det er viktig å fremholde at det kan virke styrkende for selskapets finansielle stilling over tid om de får en noe større handlefrihet enn det dagens bestemmelse gir rom for.
Forslag til sletting av Låneavtalenes pkt. 8.3
Låneavtalene inneholder bestemmelser som begrenser DNOs adgang til å oppta lån med sikkerhet - bestemmelse om negativ pantsettelse (jfr. Låneavtalenes pkt. 8.3). Bestemmelsen kan legge vesentlige hindringer på DNOs fleksibilitet i forhold alternative måter å finansiere sin virksomhet ved fremmedkapital. Av disse grunner er det ikke inntatt noen slik begrensning i DNOs låneavtaler inngått etter 2004.
DNO ønsker av disse grunner å harmonisere vilkårene i hele sin låneportefølje. Selskapet foreslår derfor å slette pkt 8.3 i Låneavtalene.
NTMs vurdering
I brevet av 19. mai aksepterte NTM å legge til grunn den regnskapspraksisen som gjaldt ved utleggelsen av Lånene ved måling av Låneavtalenes bestemmelser om egenkapitalandel for inneværende år, men at DNO fra og med årsskiftet 2005/2006 må oppfylle kravet om minimum egenkapitalandel beregnet etter IFRS-rapportering.
NTM har forståelse for at DNO nå ønsker å tilpasse bestemmelsene i Låneavtalene til de nye IFRS-reglene og samtidig harmonisere bestemmelsene med de som gjelder for selskapets senere utlagte obligasjonslån. Den foreslåtte endringen i Låneavtalenes pkt 8.2 og 8.3 medfører imidlertid etter NTM's oppfatning en større handlefrihet for DNO og et slakkere forholdstallskrav enn det som i dag gjelder. Kravene vil dog være tilsvarende de som gjelder for selskapets seneste utlagte obligasjonslån og som har løpetid som er lengre enn Lånene.
Forutsatt at endringene vedtas, tilbyr DNO å kjøpe tilbake hele eller deler av Lånene fra de obligasjonseieme som ønsker å selge. Hvis obligasjonseieme, ut fra en vurdering av DNOs økonomiske stilling kommer til at den foreslåtte endringen av forholdstallet innebærer en vesentlig økning av risikoen, kan man velge å gå ut av lånet til svært gunstige betingelser i forhold til dagens markedsvilkårene for Lånene. Tillitsmannen mener ut ifra dette at den foreslåtte ordning ivaretar alle interesser på en balansert måte.
Side 3 av 5

For informasjon om selskapet, henvises det til selskapet og selskapets hjemmeside www.dno.no
Forslaget må avgjøres på obligasjonseiermøte. Det vil bli avholdt felles obligasjonseiermøte for begge Lånene. Ved avstemning vil imidlertid hvert lån bli behandlet individuelt. Forslaget betinger at begge Lånenes obligasjonseiermøtene treffer et positivt beslutning om å endre Låneavtalene.

Innkalling til obligasjonseiermøte

Det innkalles på denne bakgrunn til obligasjonseiermøte i ovennevnte obligasjonslån:

Tidspunkt: Sted:

Tirsdag 14. februar 2006 kl 13:00 Norsk Tillitsmann ASAs lokaler, Haakon VIIs gt. 1, Oslo

Til behandling foreligger:

1. Godkjennelse av innkallingen.

2. Godkjennelse av dagsorden.

3. Valg av to obligasjonseiere som sammen med møteleder skal underskrive protokollen.

4. Samtykke til å endre låneavtalens bestemmelser vedrørende bestemmelsen om finansielle forholdstall og sletting av bestemmelsene om negativ pantsettelse
Det fremsettes følgende forslag til vedtak:

A. Endring av bestemmelsen omfinansielle forholdstall:

Dagens bestemmelse i punkt 8.2 skal endres til å lyde somfølger:

"Så lenge Lånet løper forplikter Låntager seg til å sørge for at Netto Rentebærende Gjeld ikke overstiger 3 - tr e - ganger Bokført Egenkapital

Med Netto Rentebærende Gjeld menes aggregert bokført rentebærende sikret og usikret gjeld på konsolidert basis (dog skal ikke gjeld som ikke fremkommer i konsolidert balanse inkluderes) fratrukket konsolidert beholding av kontanter og kontantekvivalenter.

Med Bokført Egenkapital menes sum egenkapital slik dette fremkommer i konsernregnskapet. "

B. Sletting av bestemmelsen om negativ pantsettelse

Dagens bestemmelse ipunkt 8.3 slettes.

Side 4 av 5

C. Endring av bestemmelsen om rapportering avfinansielle forholdstall
Nåværende Punkt 8.4 blir nytt punkt 8.3 medfølgende ordlyd:
"Overholdelse av bestemmelsen i pkt. 8.2 skal dokumenteres ovenfor Tillitsmannen ved erklæringfra Låntager i henhold til pkt. 14.1 (g). "
D. Vedtaket betinger at det blir gjennomført et frivillig tilbakekjøpstilbud slik som beskrevet i innkallingen til dagens obligasjonseiermøte. Videre betinger vedtaket at dagens obligasjonseiermøter for både "Flytende rente DNOASA obligasjonslån 2004/2009" med SIN NO 001 022657.4 (DNO03) og "7,915% DNO ASA obligasjonslån 2004/2009 " med 1S1N NO 001 022658.2 (DNO04) treffer beslutning om å endre låneavtalene slik det fremkommer av innkallingen til dagens obligasjonseiermøte. Tillitsmannen gis fullmakt til å inngå nødvendige avtaler i forbindelse med vedtak på dagens obligasjonseiermøte.
Ovennevnte vedtak vil etter låneavtalens bestemmelser kreve at et kvalifisert flertall på 2/3 av de representerte obligasjoner på obligasjonseiermøtet stemmer for beslutningen, samt at minimum 2/10 av utestående lån er representert på møte.
- oOo -
Vedlagt følger en utskrift fra VPS som angir Deres obligasjonsbeholdning på utskriftstidspunktet. Denne utskriften tjener som bevis for eierforholdet til obligasjonene og må medbringes på obligasjonseiermøtet i original.
Det er tilstrekkelig for avholdelsen av obligasjonseiermøtet at den enkelte obligasjonseier gir fullmakt til Norsk Tillitsmann. Fullmakt gis ved å oversende i undertegnet stand vedlagte fullmaktsblankett til Norsk Tillitsmann ASA pr post, telefaks (22 87 94 10) eller scannet e-post (mailfÆ),trustee.no). Vi anmoder om at fullmaktsblanketten fylles ut og innsendes oss snarest mulig. Fullmaktsblanketten må være Norsk Tillitsmann i hende senest innen avholdelsen av obligasjonseiermøtet.
Dersom De skulle ønske å være tilstede personlig eller med fullmektig på selve obligasjonseiermøtet, ber vi om at dette av praktiske grunner meldes til Norsk Tillitsmann ASA på tlf. 22 87 94 00, eventuelt via e-post til mail@trustee.no innen 13. februar 2006 kl 16:00. Fullmaktsblanketten må da medbringes.
Med vennlig hilsen for Norsk Tillitsmann ASA
Ola Nygård
Vedlegg: Beholdningsoppgave/fullmaktsformular Feamley Fonds sin vurdering av de foreslåtte endringene
Side 5 av 5

M Feamley Fonds ASA
VEDLEGG TIL INNKALLING TIL OBLIGASJONSEIERMØTE I ISIN NO 001 022657.4 (DNO03) OG ISIN NO 001022658.2 (DNO04)
DNO ASA ("DNO") har som en del av selskapets ønske om å refinansiere selskapets gjeld, samt å øke selskapets finansielle fleksibilitet valgt Feamley Fonds ASA ("Feamly Fonds") som tilrettelegger for denne prosessen.
De foreslåtte endringene vil medføre at låneavtalene for DNO03 og DNO04 harmoniseres med DNOs senere opptatte obligasjonslån. Sett i forhold til det foreslåtte tilbakekjøpstilbudet vurderer Feamly Fonds derfor de foreslåtte endringene i låneavtalene for de to ovenfor nevnte lånene som akseptable.
I prosessen med å finne en optimal finansiell kapitalstruktur for DNO har både DNO og Feamley Fonds vært opptatt av å tilby obligasjonseieme en fullt ut akseptabel løsning. Dette mener Feamley Fonds er ivaretatt ved at selskapet, gitt av de foreslåtte endringene blir vedtatt, tilbyr alle obligasjonseieme et frivillig tilbakekjøp av lånene. Betingelsene for tilbakekjøpstilbudet vil være:
1. DNO03 (flytende rente) kjøpes tilbake til 3 mnd NIBOR pluss 1,50 prosentpoeng til forfall.
2. DNO04 (fast rente) kjøpes tilbake til SWAP pluss 1,50 prosentpoeng til forfall. 3. Oppgjør for begge lån skjer 2. mars 2006.
Kursen for tilbakekjøp fastsettes basert på 3 mnd NIBOR/SWAP ved utløpet av handelsdagen samme dag som obligasjonseiermøte. Til illustrasjon ville kursen for DNO03 basert på 27. januar 2006 med oppgjør 2. mars 2006 blitt 106.15, mens den tilsvarende kursen for DNO04 ville vært 108,56. Til sammenligning var siste, registerte omsetning på Oslo Børs den 23. januar 2006 til kurs 103,50 for DNO03 og den 23. januar 2006 til kurs 105,75 for DNO04.
Forutsatt at endringene i DNO03 og DNO04 blir vedtatt er Feamley Fonds videre gitt i oppdrag å tilrettelegge/utvide lån som en del av prosessen med å refinansiere DNOs gjeld til følgende vilkår:
1. Nytt 5 års flytende lån til 3 mnd NIBOR pluss 2,50 prosentpoeng til forfall. 2. DNO06 til 3 mnd NIBOR pluss 3,35 prosentpoeng til forfall. 3. DNO07 til SWAP pluss 3,35 prosentpoeng til forfall.
Eksisterende obligasjonseieme i DNO03 og DNO04 inviteres til å delta. For spørsmål vennligst ta kontakt med Eivind Fladler-Olsen, e.hadler-olsen@feamleys.no, tlf.nr. 22 93 63 83 eller Amt Ove Takvam, a.takvam@feamlevs.no, tlf.nr. 22 93 63 62.
Oslo, 6. februar 2006
Side 1 av 1


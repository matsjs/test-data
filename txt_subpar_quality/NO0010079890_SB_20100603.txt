NORSK TILLITSMANN ASA w w w .trustee.no

This letter to the bondholders is issued in Norwegian only. For further information please contact Norsk Tillitsmann ASA.
Til obligasjonseierne i:
ISIN: NO 001 0079890 - 7,50 % Emisoft AS ansvarlig, konvertibelt, åpent obligasjonslån med stigende rente 2000/2006
Oslo, 26. mai 2010
Betalingsutsettelse av avdrag - Innkalling til obligasjonseiermøte
Norsk Tillitsmann ASA ("NTM") er tillitsmann for det ovennevnte obligasjonslånet ("Lånet") med Emisoft AS ("Emisoft") som låntager.
Det vises til låneavtalen av 14. desember 2000, samt endringer vedtatt på obligasjonseiermøter avholdt 8. desember 2006, 19. desember 2008 og 27. november 2009.
Lånet løper frem til forfall i den 15.12.2011 med en rente på 10,0 % p.a. I henhold til gjeldende lånevilkår skal det betales avdrag med NOK 1 500 000,- den 15. juni 2010, den 15. desember 2010 og siste avdrag ved forfall den 15. desember 2011. Renter forfaller samtidig med de respektive avdrag.
NTM har mottatt en henvendelse fra Emisoft der det går frem at selskapet ikke har tilstrekkelig likviditet til å kunne gjennomføre betaling av renter og avdrag ved termin 15. juni 2010. Som hovedårsak til den vanskelige likviditetssituasjon oppgis forsinkede og kansellerte oppdrag i kjølvannet av finanskrisen, samt ekstrakostnader og forsinkelser knyttet til oppgradering av selskapets primærprodukt - miljøregnskapssystem TEAMS Sustainability Reporting. Oppgraderingen av TEAMS er nå gjennomført, og selskapet ser klare tegn til at aktiviteten i selskapets markeder er i ferd med å bedre seg.
Emisoft ble tilført kapital ved en aksjeemisjon mot eksisterende aksjonærer på NOK 3,8 mill. i jan/feb 2010. Det er videre vedtatt en aksjeemisjon mot eksterne investorer i størrelsesorden NOK 15-20 mill. som planlegges gjennomført i løpet av 3. kvartal 2010. Ved gjennomføring av den vedtatte emisjonen vil selskapets likviditetssituasjon bli tilfredsstillende i tidsperioden frem til forfall av obligasjonslånet.
Med bakgrunn i det ovennevnte ønsker Emisoft:
- Flytte avdrag på NOK 1,5 mill med forfall 15. 06.2010 til 15.12.2010. Samlet avdrag med forfall 15.12.2010 vil da bli NOK 3,0 mill.

phoiu-

M A ILIN G A D D R ESS · P .O .B O X I4 7 O V IK A , N -O I l6 O SLO

LO CATIO N · H AAKON VII GATE I, OSLO, NORWAY

s-47 22 87 54 00 la»: · a 47 22 87 54 10 o r g . nr · rso 563 342 324 MVA e-Ktail · laail&1 ustee.no

· NORSK TILLITSMANN ASA

- Flytte rentebetaling pr. 15.06.2010 til 15.12.2010. Rentebeløp som etter gjeldende avtale forfaller pr. 15.06.2010 vil bli forrentet (rentes rente) i perioden 15.06.2010 15.12.2010 med samme rentesats som lånets hovedstol - 10 % p.a. Teknisk sett vil utsettelsen av rentebetalingen samt beregning av rentes rente bli gjennomført ved at det ved rentetermin pr. 15.12.2010 blir betalt ett års rente (perioden 15.12.2009 15.12.2010) med 10,25 % p.a.

Som kompensasjon for den forsinkede rente- og avdragsbetalingen tilbyr Emisoft å betale et engangshonorar til obligasjonseierne på 1,0 % av Lånets pålydende pr. 15.06.2010.

Forslaget fremlegges for obligasjonseierne uten ytterligere vurdering eller anbefaling fra tillitsmannen. Obligasjonseierne må på egen hånd vurdere sin stemmegivning over forslaget.

Obligasj onseiermøte:

Obligasjonseierne innkalles herved til obligasjonseiermøte:

Tidspunkt: 3. juni 2010 - kl 10:00

Sted:

Norsk Tillitsmanns lokaler,

Haakon VIIs gate 1, 0161 Oslo, 5. etg.

Til behandling foreligger:
1. Godkjennelse av innkallingen. 2. Godkjennelse av dagsorden. 3. Valg av to personer som sammen med møteleder skal underskrive protokollen. 4. Samtykke til endring av Obligasjonsavtalen:

Det fremsettes følgende forslag til vedtak:

Det gjøresfølgende endringer i lånets rente- og avdragsplan:

1) Betaling av avdrag med NOK 1 500 000,-medforfall 15.06.2010flyttes til 15.12.2010 slik at det ved termin 15.12.2010forfaller til betaling avdrag med i alt NOK 3 000 000,-.

2) Rentebetalingpr. 15.06.2010flyttes til 15.12.2010 slik at det pr. 15.12.2010 - inkludert rentes rentefor den utsatte rentebetaling beregnes og betales renter med 10,25 %p.a. for perioden 15.12.2009 15.12.2010.

3) Pr. 15.06.2010 betales et engangshonorar til obligasjonseierne med 1,0 % av Lånets pålydende.

4) Lånets øvrige vilkår består uendret.

2

· NORSK TILLITSMANN ASA
Det kreves at minimum 2/10 av stemmeberettigede obligasjoner er representert på møtet for at det skal være beslutningsdyktig. Ovennevnte vedtak vil etter obligasjonsavtalen kunne fattes med simpelt flertall dersom fremmøtte obligasjonseiere representerer 5/10 eller mer av Utestående Lån. Dersom fremmøtte obligasjonseiere representerer mindre enn 5/10 av Utestående Lån kreves 2/3 flertall av de representerte obligasjoner. Vedlagte Obligasjonseierskjema fra Verdipapirregisteret (VPS) angir obligasjonseiers obligasjonsbeholdning på utskriftstidspunktet. Obligasjonseierskjemaet tjener som bevis for eierforholdet og stemmeretten for obligasjonene på obligasjonseiermøtet. (Er obligasjonene registrert via forvalter må forvalteren bekrefte; (i) hvem som er obligasjonseier, (ii) samlet pålydende på obligasjonene og (iii) kontonummer i VPS.) Den enkelte obligasjonseier kan gi Norsk Tillitsmann fullmakt til å stemme på deres vegne. Obligasjonseierskjemaet vil da også tjene som fullmaktsskjema. Fullmakt gis ved å oversende Obligasjonseierskjemaet i undertegnet stand til Norsk Tillitsmann i tilstrekkelig tid før avholdelse av obligasjonseiermøtet (ved scannet e-mail, telefax eller post - se første side av dette brev for ytterligere detaljer). Er obligasjoner overført til ny eier etter utskriften av Obligasjonseierskjemaet må ny eier ta med til obligasjonseiermøtet (eller vedlegge fullmakten) bekreftelse som etter Tillitsmannens mening vil være tilstrekkelig bevis for eierskapet til obligasjonene. Av praktiske grunner ber vi om at obligasjonseiere som ønsker å være tilstede personlig eller med fullmektig (annen enn Norsk Tillitsmann) på selve obligasjonseiermøtet melder dette til Norsk Tillitsmann på telefon eller e-post (se første side for detaljer) innen kl 1600 bankdagen før avholdelse av obligasjonseiermøtet.
Med vennlig hilsen NORSK TILLITSMANN ASA
Hans Bernhard Lind
Vedlegg: Obligasjonseierskjema
3


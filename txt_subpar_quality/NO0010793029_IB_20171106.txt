Skandia : banken

Avtalepart, Leverandør

Bergen, 03.11.2017

Notifikasjon om endring av foretaksnavn

Bakgrunn Dette brevet er skrevet til dere som avtalepart til Skandiabanken ASA, org. nr. 915287700. Banken endrer foretaksnavn til Sbanken ASA 6. november 2017. Skifte av navn er en formell endring, ettersom banken beholder det samme organisasjonsnummeret.
Skandiabanken ble separert fra det svenske Skandiakonsernet med virkning fra 5. oktober 2015. Skandiabanken ble i avtale med Skandia gitt en tidsbegrenset rett til å bruke varemerket og domenenavn for bankvirksomhet i Norge, Skandiabanken. Skandiabanken er dermed forpliktet til å endre foretaksnavn etter å ha blitt separert fra det svenske Skandiakonsernet.
Betydningen av navneskiftet Avtalen(e) med Skandiabanken videreføres under det nye navnet, Sbanken ASA. Eksisterende rettigheter og forpliktelser forblir uendret som følge av navneskiftet.
Med virkning fra 6. november 2017 må følgende endringer gjøres:
Bankens nye navn må oppdateres i deres systemer.
Bankens fakturaadresse blir ikke berørt ut over endring i selskapsnavn. Det presiseres at fakturaer mottatt etter 1. januar 2018 som lyder på gammelt firmanavn vil returneres til avsender med krav om kreditering (jf. mval. § 15-10 og bokføringsforskriften §§ 5-1 og 5-5). Det informeres herved om at banken er registrert som EHF-mottaker og foretrekker å motta faktura på dette formatet. Alternativt kan også følgende e-postadresse benyttes: faktura@sb anken.no
Dersom det er spørsmål til navneskiftet, kan dette rettes til bankens kontaktperson for avtalen.
For øvrig gjøres oppmerksom på at Kundeservice i banken har fått nytt telefonnummer: 55 26 00 00.

Med vennlig hilsen

Magnar Øyhovden Daglig leder

Skandiabanken ASA Foretaksregisteret NO 915 287 700 Folke Bernadottes vei 38 5147 Fyllingsdalen Norway


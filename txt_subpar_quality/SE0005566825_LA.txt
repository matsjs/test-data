MAGNOLIA BOSTAD AB
VILLKOR FOR o b l ig a t io n s l å n o m h ö g s t s e k 35 000 000,2013/2016,
OBLIGATIONSLÅN NR 1, ISIN SE0005566825

1.

DEFINITIONER

I föreliggande villkor ska följande benämningar ha den innebörd som anges nedan

"Agent"

Fordringshavares agent under dessa Villkor från tid till annan, inledningsvis, Swedish Trustee AB (publ), org.nr 556882-1879, Box 7329, 103 90 Stockholm;

"Avstämningsdag"
"Acceptabel Ersättande Agent" "Acceptabelt Ersättande Emissionsinstitut" "Bankdag"

femte Bankdagen före Ränteförfallodag respektive Återbetalningsdag, eller den Bankdag närmare respektive förfallodag som generellt kan komma att tillämpas på den svenska obligationsmarknaden;
har den innebörd som anges i punkt 22.1;
har den innebörd som anges i punkt 22.2;
dag i Sverige som inte är lördag, söndag eller allmän helgdag eller som beträffande betalning av skuldebrev inte är likställd med allmän helgdag;

"Bolaget" "Dotterbolagen" "Efterföljande Obligationer"

Magnolia Bostad AB, org.nr 556797-7078, Riddargatan 19, 114 57 Stockholm
Magnolia Projekt 2 AB:s två dotterbolag, Heleneborgen Fastigheter AB (org.nr 556905-0874) och Magnolia Heleneborgen AB (org.nr 556908-2166);
betyder de Obligationer som emitteras på Efterföljande Lånedatum;

"Efterföljande Lånedatum" "Eget Kapital" "Emissionsavtal"

betyder de datum som Efterföljande Obligationer emitteras under dessa Villkor;
eget kapital för Bolaget i enlighet med god redovisningssed i Sverige;
avser det avtal som ingåtts mellan Bolaget och Emissionsinstitutet, från tid till annan, inledningsvis mellan Remium Nordic AB (publ) och Bolaget daterat den 29 oktober 2013;

"Emissionsinstitut"

Emissionsinstitutet under dessa Villkor från tid till annan, inledningsvis, Remium Nordic AB, org.nr 556101-9174,

"Emissionspris" "Euroclear" "Extraordinärt Beslut" "Finansiella Förpliktelser"
"Fordringshavare" "Fordringshavarmöte" "Förtida Återbetalningsdag" "Huvudägaren" "Initiala Lånedatumet" "Initiala Obligationer" "Justerat Lånebelopp"

Kungsgatan 12-14, 11 35 Stockholm;
betyder det pris till vilket Obligationerna emitteras på Lånedatumet, dvs. hundra (100) procent av det Nominella Beloppet;
Euroclear Sweden AB, org.nr 556112-8074, Box 191, 101 23 Stockholm;
har den innebörd som anges i punkt 16.10;
skuldsättning hänförlig till
1. upptagna lån eller utnyttjade kreditfaciliteter; 2. emitterade konvertibler, skuldebrev, obligationer eller
liknande instrument; 3. avtal om hyra, köp eller leasing som enligt god
redovisningssed är att betrakta som finansiell leasing; 4. överlåtna fordringar, såvida de inte har överlåtits utan
att förvärvaren kan göra gällande några anspråk gentemot överlåtaren; 5. motförbindelser eller andra betalningsåtaganden hänförliga till garantier, remburser och andra liknande instrument eller handlingar som utfärdats av en bank eller annan finansiell institution; 6. andra rättshandlingar, inklusive terminsavtal, som kommersiellt sett är att likställa med skuldsättning; eller 7. förpliktelser enligt garantier eller skadeslöshetsförbindelser som utfärdats som säkerhet för någon skuldsättning som avses i 1-6 ovan;
den som är antecknad på VP-konto som borgenär eller som berättigad att i andra fall ta emot betalning enligt en Obligation i enlighet med lagen om kontoföring av finansiella instrument;
har den innebörd som anges i punkt 16.2;
betyder en dag då Obligationer återbetalas i förtid enligt dessa Villkor, dvs. före den Slutliga Återbetalningsdagen;
F. Holmströmgruppen AB (org.nr 556696-3590) jämte Koncernbolag, som indirekt genom, F. Holmström Fastigheter AB (org.nr 556530-3186), äger aktier i Bolaget representerande 72,67 procent av aktiekapitalet och rösterna i Bolaget;
den 23 december 2013;
betyder de Obligationer som emitteras på det Initiala Lånedatumet;
det sammanlagda nominella beloppet av utestående

"Koncernbolag"
"Koncernen" "Kontoförande Institut"
"Kontroll"
"Lånebelopp" "Lånedatum" "Nominellt Belopp" "Obligation"
"Relevanta Obligationer" "Ränteförfallodag"
"Ränteperiod"
"Räntesats" "Röstlängd" "SEK" "Skriftligt Fordringshavarmöte" "Slutlig Återbetalningsdag"

Obligationer med avdrag för samtliga Obligationer som innehas av Bolaget eller Koncernbolag;
varje svenskt eller utländskt bolag som från tid till annan är ett dotterföretag till Bolaget, direkt eller indirekt, i enlighet med 1 kap. 11 § aktiebolagslagen (2005:551);
den koncern i vilken Bolaget är moderbolag i enlighet med aktiebolagslagen (2005:551);
bank eller annan som har tillstånd att vara kontoförande institut enligt lag (1998:1479) om kontoföring av finansiella instrument och hos vilken Fordringshavare öppnat VPkonto avseende Obligation;
betyder (i) förvärva eller kontrollera, direkt eller indirekt, mer än 50 procent av rösterna i Bolaget eller, (ii) rätten att, direkt eller indirekt, utse eller avsätta hela eller en majoritet av styrelseledamöterna i Bolaget;
obligationslån om högst trettiofem miljoner kronor (35 000 000);
betyder det Initiala Lånedatumet eller vad avser Efterföljande Obligationer det Efterföljande Lånedatum;
har den innebörd som anges i punkt 2.1;
ensidig skuldförbindelse som registrerats enligt lag om kontoföring av finansiella instrument och som ska utges eller har utgivits av Bolaget i enlighet med dessa Villkor, inklusive Initiala Obligationer och Efterföljande Obligationer;
har den innebörd som anges i punkt 7.2.1 och 7.2.3;
30 mars, 30 juni, 30 september och 30 december varje år, varvid den första Ränteförfallodagen ska vara 30 mars 2014 och den sista Ränteförfallodagen vara Återbetalningsdagen, eller om sådan dag inte är en Bankdag, den närmast efterföljande Bankdagen;
perioden från (men exklusive) Lånedatumet eller från en Ränteförfallodag, till och med nästa Ränteförfallodag (och inkluderande), dock ska en ränteperiod aldrig överskrida Slutlig Återbetalningsdag;
åtta (8) procentenheter;
har den innebörd som anges i punkt 16.6;
svenska kronor;
har den innebörd som anges i punkt 6.2;
den 23 december 2016 O

"T ransaktionsdokumentation"

betyder: dessa Villkor; Emissionsavtalet; och samtliga övriga dokument som utfärdas efter dessa Villkor och som betecknas som ett T ransaktionsdokument;

"Uppsägningsgrund"

avser sådan händelse eller omständighet som är angiven i punkt 13.1;

"Villkor"

avser villkor för Magnolia Bostad AB obligationslån om högst SEK 35 000 000, 2013/2016, obligationslån nr 1;

"VP-konto"

värdepapperskonto hos Euroclear där respektive Fordringshavares innehav av Obligation är registrerat i enlighet med lagen om kontoföring av finansiella instrument;

"Väsentligt Negativ Effekt"

en väsentligt negativ effekt avseende (i) Bolagets och/eller Koncernens verksamhet eller finansiella ställning, (ii) Bolagets förmåga att fullgöra sina betalningsförpliktelser i enlighet med dessa Villkor; eller (iii) giltigheten av eller möjligheten att verkställa rättigheter enligt dessa Villkor;

"Återbetalningsdag"

den dag, Slutlig Återbetalningsdag eller Förtida Återbetalningsdag, som Obligationerna återbetalas på enligt dessa Villkor;

"Ägarförändring"

uppstår om någon person eller personer, vilka agerar tillsammans, tar Kontroll över Bolaget eller om Fluvudägaren minskar sitt ägande i Bolaget så att Huvudägaren äger aktier i Bolaget representerande mindre än 30 procent av aktiekapitalet eller rösterna i Bolaget.

2.

LÅNEBELOPP OCH BETALNINGSFÖRBINDELSE

2.1.

Lånebeloppet uppgår till högst SEK TRETTIOFEM MILJONER (35 000 000)

("Obligationslånet") och representeras av Obligationer, vardera med ett nominellt belopp

om SEK TIOTUSEN (10 000) eller hela multiplar därav ("Nominellt Belopp") vilka kan

emitteras i omgångar så som Initiala Obligationer samt Efterföljande Obligationer. Det

(1 000 000 lägsta teckningsbeloppet för varje tecknare av Obligationer är SEK EN MILJON ).

2.2.

Bolaget förbinder sig härmed att i enlighet med dessa Villkor återbetala Obligationslånet,

att erlägga ränta samt att i övrigt iaktta dessa Villkor.

2.3.

Bolaget ska nyttja likviden från Obligationerna för Bolagets och Koncernens allmänna

verksamhetsändamål.

2.4.

Bolaget kan välja att inte emittera samtliga Obligationer på det Initiala Lånedatumet och

kan i sådant fall välja att emittera resterande Obligationer på en eller flera efterföljande

tidpunkter så som Efterföljande Obligationer. Obligationer som emitteras vid senare

tidpunkt får emitteras till ett annat pris än Emissionspriset.

u

2.5.

Bolaget och Koncernbolag har rätt att vid var tid förvärva Obligationer. Obligationer som

innehas av Bolaget, eller något av övriga Koncernbolag får säljas eller behållas, eller om

Obligationerna innehas av Bolaget får dessa lösas in och förklaras ogiltiga.

2.6.

Obligationer som innehas av Bolaget, Koncernbolag eller Huvudägaren medför inte någon

rätt att delta eller rösta vid Fordringshavarmöte. Huvudägaren har dock rätt att delta och

rösta vid Fordringshavarmöte om en Ägarförändring inträffat och (i) tidsfristen för förtida

återbetalning enligt punkt 7.2.1 löpt ut och (ii) samtliga som begärt förtida återbetalning

har fått sina Obligationer återbetalda enligt punkt 7.2.3.

3.

VILLKOR FÖR EFTERFÖLJANDE OBLIGATIONER

3.1.

Bolaget får, under förutsättning att någon Uppsägningsgrund (utan hänsyn till eventuella

tidsfrister stipulerade däri) inte har inträffat, eller skulle kunna inträffa till följd av en

emission, vid ett eller flera tillfällen emittera Efterföljande Obligationer upp till det totala

Lånebeloppet i enlighet med punkt 2.1 ovan. Samtliga Efterföljande Obligationer ska vara

underställda samtliga villkor under Transaktionsdokumenten och ska, för tydlighetens

skull, därmed omfattas av bland annat ISIN, Räntesatsen, det Nominella Beloppet och

Återbetalningsdagen under dessa Villkor.

3.2.

Emission av Efterföljande Obligationer är villkorade av att Agenten erhållit följande;

3.2.1.

Ett certifikat undertecknat av behörig företrädare för Bolaget om att en Uppsägningsgrund inte har inträffat, eller skulle kunna inträffa till följd av en emission;

3.2.2. a) Ett exemplar av justerat protokoll från sammanträde med Bolagets styrelse, varav ska framgå att beslut tagits om (i) att emittera de Efterföljande Obligationerna i enlighet med dessa Villkor och att ingå och utfärda alla andra avtal och handlingar som hänför sig till utgivande av de Efterföljande Obligationerna, och (ii) ge fullmakt åt två personer att tillsammans färdigställa och utfärda samtliga relevanta handlingar och dokument för dessa syften; eller

b) för det fall de Efterföljande Obligationerna omfattas av samma beslut som de Initiala Obligationerna, en bekräftelse från Bolaget om att detta beslut fortfarande är i kraft.

4.

OBLIGATIONSLÅNETS FÖRHÅLLANDE TILL ANNAN SKULD

Obligationerna är direkta, ovillkorade, icke säkerställda, oprioriterade förpliktelser för Bolaget och ska i förmånsrättshänseende rangordnas lika (pari passu) med Bolagets övriga icke efterställda och oprioriterade fordringar.

5.

RÄNTA

Obligationerna löper med ränta enligt Räntesats på det utestående beloppet från Lånedatumet till och med Återbetalningsdagen. Räntan ska betalas i efterskott på varje
Ränteförfallodag. Upplupen ränta ska för varje Ränteperiod beräknas på grundval av ett
K/

år om 360 dagar bestående av 12 månader med 30 dagar i respektive månad, eller vid händelse av icke fullbordad månad, det faktiska antalet dagar i månaden.

6.

REGISTRERING AV OBLIGATIONERNA

6.1.

Obligationerna ska ges ut i elektronisk form och ska för Fordringshavares räkning

registreras på VP-konto, och inga fysiska värdepapper kommer att ges ut.

6.2.

Begäran om viss registreringsåtgärd avseende Obligationerna ska riktas till Kontoförande

Institut.

6.3.

Den som på grund av uppdrag, pantsättning, bestämmelserna i Föräldrabalken

(1949:381), villkor i testamente eller gåvobrev eller som annars förvärvat rätt att ta emot

betalning enligt en Obligation, ska säkerställa att dennes rätt blir registrerad.

6.4.

Bolaget har rätt att få information från skuldboken för Obligationerna som hålls av

Euroclear, oavsett om Obligationerna är förvaltarregistrerade eller inte. På Agentens

begäran ska Bolaget tillhandahålla Agenten uppgifter ur fordringsägarregistret eller en

fullmakt för Agenten att begära och motta informationen ur fordringsägarregistret direkt

från Euroclear.

7.

ÅTERBETALNING OCH FÖRTIDA ÅTERBETALNING

7.1.

Återbetalning

Bolaget ska återbetala Obligationerna i sin helhet på Återbetalningsdagen.

7.2. Förtida återbetalning på Obligationsinnehavarnas begäran

7.2.1.

Under förutsättning att Bolaget eller Agenten har underrättat Fordringshavarna att en Ägarförändring har inträffat, kan varje Fordringshavare, inom trettio (30) Bankdagar från det datum då underrättelsen lämnats, individuellt begära att dennes Obligationer ("Relevanta Obligationer") återbetalas av Bolaget. En sådan begäran ska göras skriftligen i enlighet med punkt 18 nedan.

7.2.2.

Det åligger Bolaget att omedelbart efter att Bolaget fått kännedom om en Ägarförändring meddela Agenten och Fordringshavarna därom i enlighet med punkt 18 nedan.

7.2.3.

Om Bolaget, Koncernbolag och Huvudägaren gemensamt äger Obligationer representerande mer än sjuttiofem (75) procent av det Justerade Lånebeloppet kan varje Fordringshavare individuellt begära att dennes Obligationer (även dessa benämnda "Relevanta Obligationer") återbetalas av Bolaget. En sådan begäran ska göras skriftligen i enlighet med punkt 18 nedan.

7.2.4.

Det åligger Bolaget att omedelbart efter att Bolaget fått kännedom om att Bolaget, Koncernbolag och Huvudägaren gemensamt äger Obligationer representerande mer än sjuttiofem (75) procent av det Justerade Lånebeloppet meddela Agenten och Fordringshavarna därom i enlighet med punkt 18 nedan.

7.2.5.

Bolaget ska återbetala Obligationer för de Fordringshavare som anmält detta enligt punkt 7.2.1 eller 7.2.3 på den sista Bankdagen som infaller i den kalendermånad vilken omedelbart följer efter den kalendermånad då den faktiska begäran om förtida återbetalning mottogs. Förtida återbetalning ska ske till ett belopp som motsvarar 100 procent av det Nominella Beloppet för varje inlöst Obligation jämte upplupen ränta från föregående Ränteförfallodag (eller, om sådan dag inte har inträffat, Lånedatumet) fram till och med Återbetalningsdagen i enlighet med punkt 5.

7.2.6.

På samma dag som förtida återbetalning görs enligt 7.2.5 ovan ska de Relevanta Obligationerna spärras från andra transaktioner av det aktuella Kontoförande Institutet och Emissionsinstitutet. För detta ändamål ska Fordringshavare överföra Obligationerna till Emissionsinstitutet (till det konto som Emissionsinstitutet har anvisat i meddelandet till Fordringshavare) samt begära att dessa avregistreras.

7.3.

Förtida återbetalning på Bolagets begäran

7.3.1. Bolaget har rätt att återbetala samtliga, men inte endast vissa, Obligationer:

a) När som helst från och med årsdagen av det Initiala Lånedatumet till (men exklusive) tvåårsdagen av det Initiala Lånedatumet till ett pris om 103,5 procent av det Nominella Beloppet jämte upplupen ränta,

b) När som helst från och med tvåårsdagen av det Initiala Lånedatumet till (men exklusive) den Slutliga Återbetalningsdagen till ett pris om 101,5 procent av det Nominella Beloppet jämte upplupen ränta, samt

c) Om (i) det återstår färre än nittio (90) Bankdagar till den Slutliga Återbetalningsdagen och (ii) Bolaget erbjuder Obligationsinnehavarna att delta i en refinansiering av Obligationerna på huvudsakligen samma villkor som dessa Villkor.

7.3.2.

Fordringshavarna ska underrättas, i enlighet med punkt 18, inte senare än trettio (30) dagar och inte tidigare än sextio (60) dagar innan den föreslagna Förtida Återbetalningsdagen. Underrättelsen ska vara oåterkallelig och ange Förtida Återbetalningsdag och den tillämpliga Avstämningsdagen.

7.3.3.

Obligationerna ska återbetalas med ett belopp motsvarande det Nominella Beloppet (om tillämpligt justerat enligt punkt 7.3.1), jämte upplupen och obetald ränta från föregående Ränteförfallodag till och med den tillämpliga Förtida Återbetalningsdagen i enlighet med punkt 7.3.2.

8. BETALNING AV KAPITALBELOPP OCH RÄNTA

8. 1.

Obligationerna förfaller till betalning på Återbetalningsdagen. Ränta ska betalas på

Ränteförfallodagarna.

`v

8.2. 8.3.
8.4. 8.5.
9.
10. 10.1. 10.2.

Betalning av ränta och återbetalning av Obligationerna ska ske till den som är Fordringshavare på Avstämningsdagen.
Har Fordringshavaren genom Kontoförande Institut låtit registrera att kapitalbelopp- och ränta ska sättas in på visst bankkonto, ska överföring ske genom Euroclears försorg på respektive förfallodag. I annat fall överför Euroclear beloppet sistnämnda dag till Fordringshavaren under dennes hos Euroclear på Avstämningsdagen registrerade adress. Infaller förfallodag på dag som inte är Bankdag ska beloppet sättas in och/eller överföras närmast följande Bankdag.
Skulle Euroclear på grund av dröjsmål från Bolagets sida eller på grund av annat hinder inte kunna utbetala belopp enligt vad som angivits ovan i denna punkt 8 utbetalas detta av Euroclear så snart hindret må ha upphört till den som på Avstämningsdagen var Fordringshavare.
Visar det sig att den som tillställts belopp enligt denna punkt 8 saknade rätt att mottaga detta, ska Bolaget och Euroclear likväl anses ha fullgjort sina ifrågavarande skyldigheter. Detta gäller dock ej om Bolaget respektive Euroclear hade kännedom om att beloppet kom i orätta händer eller åsidosatt den aktsamhet som efter omständigheterna skäligen bort iakttas.
OBLIGATIONSLÅNETS STATUS I FÖRMÅNSRÄTTSHÄNSEENDE
Bolaget ska tillse att betalningsförpliktelser enligt dessa Villkor har samma förmånsrättsliga läge som dess övriga icke-efterställda betalningsförpliktelser utan allmän eller särskild förmånsrätt, med undantag för vad som kan följa av tvingande lagstiftning i någon jurisdiktion.
DRÖJSMÅLSRÄNTA
Vid betalningsdröjsmål avseende kapitalbelopp och/eller ränta utgår dröjsmålsränta på det förfallna beloppet från förfallodagen till och med den dag då betalning erläggs med en räntesats som motsvarar tillämplig Räntesats med tillägg av 200 räntepunkter.
Dröjsmålsränta enligt denna punkt ska aldrig utgå efter lägre räntesats än som motsvarar den som gällde för Obligationslånet på förfallodagen i fråga med tillägg av 200 räntepunkter. Beror dröjsmålet enbart av sådant hinder för Emissionsinstitutet respektive Euroclear som avses i punkt 22.1 ska dröjsmålsränta dock ej utgå med högre räntesats än den som gällde för Obligation på förfallodagen i fråga.

10.3.
11. 11.1.

Dröjsmålsränta som uppstår i enlighet med denna punkt 10 ska betalas omedelbart efter instruktion från Agenten i enlighet med punkt 18 nedan.
PRESKRIPTION
Rätten till betalning av kapitalbeloppet preskriberas tio år efter Återbetalningsdagen. Rätten till räntebetalning preskriberas tre år efter respektive Ränteförfallodag. De medel som avsatts för betalning, men preskriberats, tillkommer Bolaget.
£-v

11. 2 .

Om preskriptionsavbrott sker löper ny preskriptionstid om tio år ifråga om kapitalbelopp och tre år beträffande räntebelopp, i båda fallen räknat från dag som framgår av preskriptionslagens (1981:130) bestämmelserom verkan av preskriptionsavbrott.

12. SÄRSKILDA ÅTAGANDEN

12.1. Informationsåtaganden

12.1.1. Bolaget åtar sig, så länge någon Obligation är utestående, att:

a) omedelbart meddela Agenten om det föreligger en Uppsägningsgrund eller om en händelse inträffat som sannolikt skapar en Uppsägningsgrund;
b) så snart det får kånnedom därom, tillställa Agenten relevant information om (i) processer, skiljeförfarande eller andra förfaranden som har inletts av eller mot Bolaget och som sannolikt medför en Väsentligt Negativ Effekt och (ii) andra händelser som inträffat eller kan komma att inträffa och som sannolikt medför en Väsentligt Negativ Effekt; och
c) meddela Agenten om Bolaget avser att avyttra eller på annat sätt avhända sig alla eller en ansenlig del av dess tillgångar eller verksamhet eller förändra verksamhetsinriktningen, om det är sannolikt att detta skulle medföra en Väsentligt Negativ Effekt.

12.1.2.

Bolaget ska på Agentens begäran tillhandahålla dokument och information som är nödvändig för att Agenten ska kunna utöva sina rättigheter och skyldigheter i enlighet med dessa Villkor samt följa för uppdraget tillämpliga lagar och bestämmelser.

12.1.3.

Bolaget ska i samband med avgivande av årsredovisningar förse Agenten med ett skriftligt intyg undertecknat av Bolagets verkställande direktör eller finanschef varigenom Bolaget bekräftar att det efterlever sina åtaganden enligt punkt 12 (Särskilda åtaganden). Om Bolaget inte efterlevt sina åtaganden ska intyget ange anledningen till att åtaganden inte efterlevts samt åtgärderna Bolaget har vidtagit och kommer att vidta för att åstadkomma rättelse.

12.2. Allmänna åtaganden

Bolaget åtar sig, så länge som någon Obligation är utestående, att;

12.2.1. inte väsentligt förändra karaktären av Bolagets verksamhet enligt bolagsordningen;

12.2.2. ingen värdeöverföring från Bolaget sker om Eget Kapital i Bolaget understiger 135 000 000 kronor;

12.2.3. tillse att Bolaget är ensam ägare till samtliga aktier i Magnolia Utveckling AB,

org.nr 556776-1464;

( / J.

12.2.4. tillse att Magnolia Utveckling AB är ensam ägare till samtliga aktier i Magnolia Projekt 2 AB, org.nr 556904-3333;

12.2.5. tillse att Magnolia Projekt 2 AB ingår och upprätthåller ett borgensåtagande gentemot Fordringshavarna vad avser Bolagets förpliktelser under dessa Villkor;

12.2.6.

tillse att Magnolia Projekt 2 AB direkt eller indirekt äger samtliga aktier i Dotterbolagen inbegripet ägande av Dotterbolagen genom en ekonomisk förening förutsatt att Magnolia Projekt 2 AB direkt eller indirekt äger samtliga andelar däri, Magnolia Projekt 2 AB har dock rätt att avyttra samtliga aktier i Dotterbolagen till en eller flera solventa bostadsrättsföreningar startad särskilt för denna/dessa avyttringar under förutsättning att Magnolia Projekt 2 AB:s egna kapital efter varje avyttring överstiger 40 000 000 kronor;

12.2.7.

tillse att Dotterbolagen är lagfaren ägare av fastigheten Stockholm Muttern 6, samt om avstyckning sker från fastigheten Stockholm Muttern 6, de nybildade fastigheterna som har fastigheten Stockholm Muttern 6 som ursprung;

12.2.8.

tillse att Magnolia Projekt 2 AB inte pantsätter egendom eller ställer säkerhet, utöver den säkerhet till annat ändamål än för att möjliggöra försäljning av fastigheten Stockholm Muttern 6 (samt om avstyckning sker från fastigheten Stockholm Muttern 6, de nybildade fastigheterna som har fastigheten Stockholm Muttern 6 som ursprung) till en eller flera bostadsrättsföreningar startad särskilt för detta ändamål;

12.2.9.

tillse att det inte sker någon värdeöverföring från Magnolia Projekt 2 AB eller att Magnolia Projekt 2 AB inte ställer ut lån till annat Koncernbolag, med undantag för lån till dotterbolag till Magnolia Projekt 2 AB, Magnolia Projekt 2 AB har dock rätt att genomföra värdeöverföringar och ställa ut lån till Koncernbolag under förutsättning att Magnolia Projekt 2 AB även efter värdeöverföringen eller lånet har likvida medel överstigande 40 000 000 kronor;

12.2.10. tillse att inga aktier i Dotterbolagen pantsätts eller används som säkerhet till annat ändamål än för att möjliggöra försäljning av fastigheten Stockholm Muttern 6 (samt om avstyckning sker från fastigheten Stockholm Muttern 6, de nybildade fastigheterna som har fastigheten Stockholm Muttern 6 som ursprung) till en eller flera bostadsrättsföreningar startad särskilt för detta ändamål; samt

12.2.11. tillse att inga ytterligare pantbrev i fastigheten Stockholm Muttern 6 (samt om avstyckning sker från fastigheten Stockholm Muttern 6, de nybildade fastigheterna som har fastigheten Stockholm Muttern 6 som ursprung) eller företagsinteckningar i Dotterbolagen tas ut för annat ändamål än att möjliggöra refinansiering eller försäljning av fastigheten Stockholm Muttern 6 (samt om avstyckning sker från fastigheten Stockholm Muttern 6, de nybildade fastigheterna som har fastigheten Stockholm Muttern 6 som ursprung) till en bostadsrättsförening startad särskilt för detta ändamål. ,

13.

UPPSÄGNING

13.1.

Agenten har rätt att, och ska (i) om så begärs av Fordringshavare som representerar minst en tiondel av Justerat Lånebelopp vid tidpunkten för sådan begäran, eller (ii) om så beslutas vid Fordringshavarmöte, förklara Obligationerna jämte ränta förfallna till betalning, antingen omedelbart eller till sådan senare dag som Agenten bestämmer, om;

a) Bolaget inte i rätt tid erlägger förfallet kapital- eller räntebelopp avseende Obligationslånet, såvida inte dröjsmålet endast är en följd av tekniskt eller administrativt fel och inte varar längre än tio (10) Bankdagar; eller
b) Bolaget väsentligen inte fullgör sina förpliktelser enligt dessa Villkor - eller annars handlar i strid mot dem - under förutsättning att Bolaget uppmanats att vidta rättelse om rättelse är möjligt och Bolaget inte inom tjugo (20) dagar därefter vidtagit rättelse; eller
c) Bolaget inte i rätt tid erlägger betalning avseende annan Finansiell Förpliktelse uppgående till minst SEK TIO MILJONER (10 000 000) (eller motvärdet därav i annan valuta) som upptagits av Bolaget, och förpliktelsen ifråga på grund därav sagts upp, eller kunnat sägas upp till betalning i förtid eller - om uppsägningsbestämmelse saknas eller den uteblivna betalningen skulle utgöra slutbetalning - om betalningsdröjsmålet varar i minst tjugo (20) dagar; eller
d) anläggningstillgång tillhörande Bolaget utmäts under förutsättning att marknadsvärdet av sådan anläggningstillgång överstiger SEK FEM MILJONER (5 000 000) (eller motvärdet därav i annan valuta) och att utmätningen inte undanröjs inom trettio (30) dagar; eller
e) Bolaget ställer in sina betalningar; elier f) Bolaget ansöker eller medger ansökan om företagsrekonstruktion enligt lagen
(1996:764) om företagsrekonstruktion; eller g) Bolaget försätts i konkurs; eller h) beslut fattas att Bolaget ska träda i likvidation; eller i) Bolagets styrelse upprättar fusionsplan enligt vilken Bolaget ska uppgå i nytt eller
existerande bolag, förutsatt att Fordringshavarmötets medgivande härtill inte inhämtats, förutsatt att det inte är sannolikt att detta skulle medföra en Väsentligt Negativ Effekt; eller j) Koncernen vid någon tidpunkt har likvida medel understigande 3 000 000 kronor under förutsättning att detta inte rättas inom tjugo (20) dagar.

13.2.

Det åligger Bolaget att omedelbart underrätta Agenten i fall en omständighet av det slag som anges under punkterna a) -j) ovan skulle inträffa. I brist på sådan underrättelse äger Agenten utgå från att någon sådan omständighet inte inträffat. Bolaget ska lämna Agenten de närmare upplysningar som Agenten kan komma att begära rörande sådana omständigheter som behandlas i denna punkt samt på begäran av Agenten tillhandahålla alla de skäliga handlingar som kan vara av betydelse härvidlag.

14.

FÖRDELNING

Har såväl Obligationer som ränta förfallit till betalning och förslår tillgängliga medel inte till full betalning därav ska medlen i första hand användas till betalning av räntan och i andra hand till betalning av Obligationer.

15.

AGENTENS BEHÖRIGHET

</\

15.1.

Även utan uppdrag från Fordringshavarna är Agenten berättigad att företräda Fordringshavarna i förhållande till Bolaget i enlighet med dessa Villkor i allt som rör Obligationerna, såväl vid som utom domstol eller verkställande myndighet (inklusive varje rättsligt förfarande eller skiljeförfarande angående fullbordandet, bibehållandet, skyddandet eller verkställigheten av Obligationerna). Varje Fordringshavare ska omgående på Agentens begäran, tillhandahålla Agenten alla sådana dokument, inklusive skriftlig fullmakt (till form och innehåll tillfredsställande för Agenten), som Agenten finner erforderliga för att kunna utföra sina åtaganden under dessa Villkor. Agenten har ingen skyldighet att företräda en Fordringshavare som inte följer en sådan begäran från Agenten.

15.2.

En Fordringshavare äger inte rätt att vidta några som helst åtgärder i syfte att återfå ett förfallet eller utestående belopp enligt dessa Villkor eller enligt något dokument som hänvisas till däri. En Fordringshavare får inte heller försätta Bolaget i likvidation eller konkurs, och ej heller ombesörja administrativa åtgärder mot Bolaget, eller ingivandet av dokument i behörig domstol eller ombesörja delgivning med avsikt att utse en förvaltare i förhållande till Bolagets förpliktelser, av vilket slag det än må vara, annat än som uttryckligen tillåts i dessa Villkor eller i andra dokument som hänvisas till däri.

15.3. Oaktat det ovansagda kan Fordringshavarna gemensamt:

a) föra talan eller initiera förfarande i Fordringshavarnas namn i enlighet med dessa Villkor i domstol eller vid andra myndigheter, förutsatt att det är ostridigt att Agenten inte har talerätt och Fordringshavarna har agerat i enlighet med punkt 15.1 ovan; och
b) vidta åtgärder som Agenten i enlighet med dessa Villkor är skyldig att vidta på begäran och enligt instruktioner från Fordringshavarna, dock endast i den utsträckning Agenten, inom en skälig tid efter en begäran har framställts av Fordringshavarna, avstår från att vidta åtgärder.

16.

FORDRINGSHAVARMÖTE

16.1.

Agenten äger, och ska efter skriftlig begäran från Bolaget eller från Fordringshavare som på dagen för begäran företräder minst en tiondel av Justerat Lånebelopp, kalla till Fordringshavarmöte. Sådan begäran från Fordringshavare ska göras skriftligen till Bolaget och Agenten och inkludera (i) information rörande de frågor som avses att avhandlas på Fordringshavarmötet, och (ii) handlingar som indikerar de relevanta Fordringshavarnas innehav. Om Agenten bedömer att begäran behörigen mottagits och ovannämnda majoritetskrav uppfyllts ska Agenten inom 20 Bankdagar kalla till antingen ett skriftligt eller ett fysiskt Fordringshavarmöte. Denna skyldighet upphör om, enligt Agentens bedömning, (i) förslaget måste godkännas av Bolaget och Bolaget meddelar Agenten att sådant godkännande inte kommer lämnas, (ii) förslaget strider mot lag eller (iii) det framstår som uppenbart osannolikt att mötet kommer att kunna bifalla förslaget mot bakgrund av tidigare Fordringshavarmöten.

16.2.

Kallelsen ska minst tjugo (20) Bankdagar i förväg tillställas Bolaget och Fordringshavarna i enlighet med punkt 18. Fordringshavarmötet kan hållas som ett faktiskt möte ( 'Fordringshavarsammanträde") eller skriftligen ( "Skriftligt Beslutsförfarande"), nedan benämnda Fordringshavarmöte. Anser Agenten att det är lämpligt, kan ett

Fordringshavarmöte kombineras med möjligheten för Fordringshavarna att rösta i skriftlig form.

16.3.

Kallelsen till Fordringshavarmöte ska ange dagordning, tidpunkt och plats för mötet, samt i fråga om Skriftligt Beslutsförfarande, tid och plats för registrering av röster. För det fall att röstning kan ske via ett elektroniskt omröstningsförfarande ska de närmare detaljerna för detta tydligt framgå av kallelsen. Vidare ska i kallelsen anges de ärenden som ska behandlas och beslutas vid mötet tillsammans med en beskrivning av innehållet i varje framlagt ärende. Ärendena ska vara numrerade. Endast ärenden som upptagits i kallelsen får beslutas vid Fordringshavarmötet. För det fall att förtida anmälan krävs för att Fordringshavare ska äga rätt att delta i Fordringshavarsammanträde ska detta tydligt framgå av kallelsen. Till kallelsen ska bifogas ett fullmaktsformulär.

16.4.

Fordringshavarsammanträde ska inledas med att Agenten utser ordförande, protokollförare och justeringsman om inte Fordringshavarsammanträdet bestämmer annat.

16.5.

Vid Fordringshavarsammanträde äger Fordringshavare, Emissionsinstitutet och Agenten med deras respektive ombud och biträden rätt att delta. Även styrelseledamöter samt verkställande direktören i Bolaget med deras respektive ombud och biträden har rätt att delta vid Fordringshavarsammanträde såvida inte Agenten meddelar annat. Ombud ska förete behörigen utfärdad fullmakt som ska godkännas av ordföranden.

16.6.

Agenten ska tillse att det vid Fordringshavarsammanträdet finns en utskrift av det av Euroclear förda avstämningsregistret upprättad vid slutet av den femte Bankdagen före dagen för Fordringshavarsammanträdet. Baserat på utskriften, ska ordföranden upprätta en förteckning över närvarande röstberättigade Fordringshavare med uppgift om den andel av Justerat Lånebelopp varje Fordringshavare företräder ("Röstlängd"). Fordringshavare som avgivit sin röst via elektroniskt omröstningsförfarande, röstsedel eller motsvarande, ska vid tillämpning av dessa bestämmelser anses såsom närvarande vid Fordringshavarsammanträdet. Endast de som på femte Bankdagen före dagen för Fordringshavarsammanträde var Fordringshavare är röstberättigade och ska tas upp i Röstlängden. Därefter ska Röstlängden godkännas av Fordringshavarsammanträdet.

16.7.

Vid Fordringshavarsammanträde ska föras protokoll, vari ska antecknas:
a) dag och ort för mötet, b) vilka som närvarat, c) vad som avhandlats, samt d) hur omröstning har utfallit och vilka beslut som har fattats.

Röstlängden ska nedtecknas i eller biläggas protokollet. Protokollet ska undertecknas av protokollföraren. Det ska justeras av ordföranden om denne inte fört protokollet samt av minst en på det Fordringshavarsammanträdet utsedd justeringsman. Därefter ska protokollet överlämnas till Agenten. Senast tio Bankdagar efter Fordringshavarsammanträdet ska protokollet (förutom Röstlängden) tillställas Fordringshavarna enligt punkt 18. Nya eller ändrade Villkor ska biläggas protokollet och tillställas Euroclear genom Agentens eller annan av Agenten utsedd parts försorg. Protokollet ska på ett betryggande sätt förvaras av Agenten.

16.8.

Agenten ska begära en utskrift av det av Euroclear förda avstämningsregistret från slutet av femte Bankdagen före dagen för Skriftligt Beslutsförfarande. Endast de som på femte Bankdagen före dagen för Skriftligt Beslutsförfarande var Fordringshavare är röstberättigade. Agenten ska räkna rösterna i Skriftligt Beslutsförfarande och föra protokoll över beslut fattade av det Skriftliga Beslutsförfarande. Agenten är berättigad, men inte skyldig, att begära kompletteringar och klargöranden avseende de röster som erhålls. Agenten äger rätt att bortse från en röst som är oklar eller oläslig. Agenten äger vidare rätt att bortse från röster som inte stämmer överens med erbjudna svarsalternativ eller ifall en Fordringshavares rösträtt inte kan bestyrkas av de dokument som Fordringshavaren förevisar. Bolaget har rätt att delta när rösterna räknas. Protokoll från Skriftligt Beslutsförfarande ska upprättas så fort som möjligt och hållas tillgängligt för Fordringshavarna av Bolaget och Agenten.

16.9.

Fordringshavarmötet är beslutfört om Fordringshavare som företräder minst tjugo procent (20) av Justerat Lånebelopp är närvarande vid Fordringshavarsammanträdet (eller, i fråga om Skriftligt Beslutsförfarande, har avlagt svar inför).

16.10.

I följande slag av ärenden erfordras dock att Fordringshavare som företräder minst hälften av Justerat Lånebelopp med avdrag för Obligationer innehavda av Bolaget, Koncernbolag eller Huvudägaren är närvarande vid (eller, i fråga om Skriftligt Beslutsförfarande, har avlagt svar inför) Fordringshavarsammanträdet och följande kvalificerade majoritet av röster krävs för att ett beslut ska anses vara giltigt ("Extraordinärt Beslut");

a) två tredjedelar (2/3) av röstberättigade Fordringshavare ifråga om beslut om godkännande av avtal mellan Agenten och Bolaget gällande dessa Villkor, med förbehåll för (b) nedan.
b) nio tiondelar (9/10) av röstberättigade Fordringshavare i fråga om beslut om:

i. emission under dessa Villkor av Efterföljande Obligationer utöver det belopp som anges i punkt 2.1 ovan;
ii. minskning av Nominellt Belopp, Räntesats eller något räntebelopp som ska betalas av Bolaget;
iii. ändring av Återbetalningsdag eller Ränteförfallodagar; iv. godkännande av gäldenärsbyte; och/eller v. godkännande av ändring av denna punkt 16.10.

16.11.

Om Fordringshavarmöte sammankallats och den för beslutförhet erforderliga andel av Justerat Lånebelopp som Fordringshavarna företräder inte har uppnåtts inom trettio (30) minuter från utsatt tid för Fordringshavarsammanträdet, eller i fråga om Skriftligt Beslutsförfarande erforderlig mängd röster inte har uppnåtts vid tidpunkten för registrering av röster, ska mötet ajourneras (vid Skriftligt Beslutsförfarande ska tiden för registrering av röster förlängas) till den dag som infaller sju (7) dagar senare (eller - om den dagen inte är en Bankdag - nästföljande Bankdag). Om mötet nått beslutsförhet för vissa, men inte alla, frågor som ska beslutas vid mötet, ska mötet ajourneras (vid Skriftligt Beslutsförfarande ska tiden för registrering av röster förlängas) efter det att beslut fattats i frågor för vilka beslutsförhet föreligger. Meddelande om att Fordringshavarsammanträde ajournerats (eller förlängd tid för registrering av röster) och uppgift om tid och plats för fortsatt möte ska snarast tillställas Fordringshavarna genom Euroclears försorg. När ajournerat Fordringshavarsammanträde återupptas äger mötet fatta beslut, inklusive Extraordinärt Beslut, om Fordringshavare som företräder minst en tiondel av Justerat

Lånebelopp enligt den utskrift av avstämningsregistret som tillhandahölls enligt punkt 16.6 (med beaktande av punkt 16.14) infinner sig till mötet (eller vid Skriftligt Beslutsförfarande registrerade röster). Det återupptagna mötet ska inledas med att ordföranden upprättar en ny röstlängd (enligt samma principer som anges i punkt 16.6 och på grundval av nämnda utskrift av avstämningsregistret). Endast Fordringshavare som upptas i sådan ny röstlängd är röstberättigade vid mötet. Ett Fordringshavarmöte kan inte ajourneras mer än en gång.

16.12.

Beslut vid Fordringshavarsammanträde fattas genom omröstning om någon Fordringshavare begär det. Varje röstberättigad Fordringshavare ska vid votering ha en röst per Obligation.

16.13. För beslut, med undantag för Extraordinärt Beslut, gäller den mening som fått mer än hälften av de avgivna rösterna.

16.14.

Vid tillämpningen av denna punkt 16 ska innehavare av förvaltarregistrerade Obligationer betraktas som Fordringshavare istället för förvaltaren om innehavaren uppvisar ett intyg från förvaltaren som utvisar att vederbörande per den femte Bankdagen före Fordringshavarmöte var innehavare av Obligationer och storleken på dennes innehav. Förvaltare av förvaltarregistrerade Obligationer ska anses närvarande vid Fordringshavarmöte med det antal Obligationer som förvaltaren fått i uppdrag att företräda.

16.15.

Beslut som har fattats vid ett i behörig ordning sammankallat och genomfört Fordringshavarmöte är bindande för samtliga Fordringshavare oavsett om de har varit närvarande vid, och oberoende av om och hur de har röstat på mötet. Fordringshavare som biträtt på Fordringshavarmöte fattat beslut ska inte kunna hållas ansvarig för den skada som beslutet kan komma att åsamka annan Fordringshavare.

16.16. Samtliga Agentens, Emissionsinstitutets och Euroclears kostnader i samband med Fordringshavarmöte ska betalas av Bolaget.

16.17. Begäran om Fordringshavarmöte ska tillställas Agenten till den adress som anges i dessa Villkor. Sådan försändelse ska ange att ärendet är brådskande.

16.18.

Ifall Agenten inte har sammankallat ett Fordringshavarmöte inom tjugo (20) arbetsdagar från att en begäran enligt punkt 16.17 inkommit, har den som har begärt möte rätt att själv sammankalla ett Fordringshavarmöte.

17.

ÄNDRING AV VILLKOR

17.1.

Agenten och Bolaget äger avtala om ändring av dessa Villkor under förutsättning att en sådan ändring, enligt Agentens bedömning:

a) krävs till följd av tvingande lag, b) är av mindre eller teknisk natur, eller c) består av en rättelse av klara och uppenbara felaktigheter i dessa Villkor,

i varje fall under förutsättningen att ändringen inte i väsentlig grad eller negativt påverkar Fordringshavarnas rättigheter i enlighet med dessa Villkor.

17.2.

Agenten och Bolaget äger rätt att avtala om ändring av dessa Villkor till följd av ett beslut vid Fordringshavarmötet i enlighet med punkt 16.

17.3. 18.

Överenskommelse om ändring av Villkoren ska av Bolaget snarast meddelas i enlighet med punkt 18.
MEDDELANDEN

18.1.

Meddelanden från Bolaget eller Agenten ska tillställas Fordringshavarna på deras registrerade adresser hos Euroclear.

18.2.

Meddelanden från Fordringshavarna till Bolaget ska tillställas Bolaget, med en kopia till Agenten, på det adresser som angivits i punkt 1.

19.

FÖRVALTARREGISTRERING

För Obligation som är förvaltarregistrerad enligt lag (1998:1479) om kontoföring av finansiella instrument ska vid tillämpningen av dessa Villkor förvaltaren betraktas som Fordringshavare om inte annat följer av punkt 16.

20.

FÖRSÄLJNINGSRESTRIKTIONER

20.1.

Spridningen av dessa Villkor liksom erbjudande och försäljning av Obligationerna kan i vissa jurisdiktioner vara begränsad av lag.

20.2.

Obligationerna har inte och kommer inte att registreras i enlighet med U.S. Securities Act 1933 eller i enlighet med föreskrifter om finansiella instrument i någon annan jurisdiktion (förutom Sverige) och Obligationerna kan därför inte erbjudas eller säljas i något land, i någon jurisdiktion eller till någon person vars deltagande förutsätter prospekt, registreringsåtgärd, information eller annan åtgärd än vad som följer av svensk rätt.

21.

BEGRÄNSNING AV ANSVAR, M.M.

21.1.

I fråga om de på Agenten, Bolaget, Emissionsinstitutet respektive Euroclear ankommande åtgärderna gäller - beträffande Euroclear med beaktande av bestämmelserna i lag om kontoföring av finansiella instrument - att ansvarighet inte kan göras gällande för skada, som beror av svenskt eller utländskt lagbud, svensk eller utländsk myndighetsåtgärd, krigshändelse, strejk, blockad, bojkott, lockout eller annan liknande omständighet. Förbehållet i fråga om strejk, blockad, bojkott och lockout gäller även om Agenten, Bolaget, Emissionsinstitutet eller Euroclear självt är föremål för eller vidtar sådan konfliktåtgärd.

21.2.

Skada som uppkommer i andra fall ska inte ersättas av Emissionsinstitutet eller Euroclear, om vederbörande varit normalt aktsam. Agenten, Emissionsinstitutet respektive Euroclear ansvarar inte i något fall för indirekt skada.

21.3.

Föreligger hinder för Agenten, Bolaget, Emissionsinstitutet eller Euroclear på grund av sådan omständighet som angives i punkt 21.1 att vidta åtgärd enligt dessa Villkor får åtgärden uppskjutas till dess hindret har upphört.

Vad som sägs ovan i denna punkt gäller inte i den mån annat följer av lag om kontoföring av finansiella instrument.
BYTE AV AGENT ELLER EMISSIONSINSTITUT
Agenten får inte frånträda eller överlåta sin roll som agent, såvida inte Fordringsägarna (enligt bestämmelserna i punkt 16 ovan) i förväg givit sitt skriftliga samtycke, vilket inte oskäligen får förvägras, bortsett från där Agenten är skyldig att frånträda eller överlåta sin roll som agent genom lag eller regelverk eller där Bolaget har, på ett inte oväsentligt sätt, brustit i att uppfylla sina skyldigheter gentemot Agenten under dessa Villkor och inte, inom skälig tid, vidtar rättelse avseende sådant brott efter att Agenten har uppmärksammat Bolaget därom. Fordringsägarna får, efter beslut i enlighet med bestämmelserna i punkt 16 ovan, kräva att Agenten frånträder sitt företrädarskap. Dock ska inget frånträdande från Agenten ges verkan förrän en ny Agent har utsetts av Fordringsägarna. Om Fordringshavarna inte har utsett en välrenommerad svensk eller internationell affärsbank eller värdepappersinstitution eller en erkänd aktör inom företrädarskap (varje sådan utgör en "Acceptabel Ersättande Agent") som ny Agent inom trettio (30) dagar från det att Agenten givit Bolaget och Fordringshavarna meddelande om dess frånträdande, eller från det att Fordringshavarna krävt Agentens avgång, har Agenten rätt att utse en Acceptabel Ersättande Agent som ny Agent. När en ny Agent har utsetts, ska den frånträdande Agenten inte bära något ansvar för handlingar eller underlåtenhet för tiden efter dess ersättande, men ska fortsätta att åtnjuta rättigheter under dessa Villkor (i den utsträckning sådana rättigheter har uppstått före dagen för frånträdandet). Agentens efterträdare, Bolaget, Emissionsinstitutet och Fordringshavarna ska ha samma rättigheter och skyldigheter sinsemellan som de skulle ha haft om sådan efterträdare skulle ha varit den ursprungliga Agenten.
Emissionsinstitutet får frånträda som emissionsinstitut och/eller överföra sin roll som emissionsinstitut när som helst i enlighet med bestämmelserna i Emissionsavtalet, förutsatt att inget frånträdande av Emissionsinstitutet ges effekt förrän ett nytt emissionsinstitut har utsetts av Bolaget. Om Bolaget inte har utsett en välrenommerad svensk eller internationell affärsbank eller värdepappersinstitution (varje sådan utgör ett "Acceptabelt Ersättande Emissionsinstitut") som nytt Emissionsinstitut inom trettio (30) dagar efter att Emissionsinstitutet givit Bolaget meddelande om dess frånträdande, har Emissionsinstitutet rätt att utse ett Acceptabelt Ersättande Emissionsinstitut som nytt Emissionsinstitut. När ett nytt Emissionsinstitut har utsetts, ska det frånträdande Emissionsinstitutet inte bära något ansvar för handlingar eller underlåtenhet för tiden efter dess ersättande, men ska fortsätta att åtnjuta rättigheter under dessa Villkor (i den utsträckning sådana rättigheter har uppstått före dagen för frånträdandet). Emissionsinstitutets efterträdare, Bolaget, Agenten och Fordringshavarna ska ha samma rättigheter och skyldigheter sinsemellan som de skulle ha haft om sådan efterträdare skulle ha varit det ursprungliga Emissionsinstitutet.
Om Agenten eller Emissionsinstitutet är föremål för konkurs eller finansiell rekonstruktion enligt lag eller föreskrift från en tillsynsmyndighet, ska Fordringshavarna eller Bolaget, så som är tillämpligt, omedelbart utse en ny Agent eller ett nytt Emissionsinstitut som omgående ska ersätta nuvarande Agent eller Emissionsinstitut enligt dessa Villkor. ,

23.

AGENTENS SKYLDIGHETER OCH ANSVAR, RATTEN ATT ANLITA TREDJE

PARTER ETC.

23.1.

Agenten utses av Fordringshavarna och representerar Fordringshavarna i enlighet med dessa Villkor i allt som rör Obligationerna, såväl vid som utom domstol eller exekutiv myndighet. Samtliga av Agenten genomförda åtgärder härunder, eller på annat sätt, som rör Obligationerna ska bedömas som att Agenten har agerat på uppdrag av Fordringshavarna.

23.2.

Agentens skyldigheter är uttömmande reglerade häri. Till undvikande av missförstånd har Agenten inte några skyldigheter att övervaka Bolagets finansiella ställning eller dess fullgörande av skyldigheter och förpliktelser, annat än om uttryckligen angivet häri.

23.3.

Agenten är inte skyldig att för någon Fordringshavare redovisa belopp mottaget av Agenten fördess egen räkning.

23.4.

Till undvikande av missförstånd är Agenten inte skyldig att göra eller underlåta att göra något om det skulle eller skulle kunna, enligt dess skäliga bedömning, innebära en överträdelse av någon lag eller annan regel eller brott mot omsorgs- eller tystnadsplikt.

23.5.

Agenten ska inte vara ansvarig för skada på grund av någon åtgärd som den vidtagit eller underlåtit att vidta under dessa Villkor, såvida åtgärden eller underlåtenheten inte är orsakad av vårdslöshet.

23.6.

Agenten äger rätt till ersättning för sitt arbete som agent i enlighet med dessa Villkor samt får anlita, betala och sätta tillit till råd och tjänster av jurister, revisorer och andra experter där så skäligen behövs för att uppfylla dess skyldigheter härunder. Bolaget ska stå kostnaderna för sådana råd.

24.

TILLÄMPLIG LAG OCH JURISDIKTION

24.1. Vid tolkning och tillämpning av dessa Villkor ska svensk lag gälla.

24.2.

Tvist rörande tolkningen och tillämpningen av dessa Villkor ska avgöras av svensk domstol, med Stockholms tingsrätt som första instans.

Härmed bekräftas att ovanstående Villkor är för oss gällande. Stockholm den 18 december 2013

SWEDISH T R U S T E E.^B (PUBL)
NamnförtydligMaanEndaregik:ingSadeirresctor
Swedish Trustee AB (publ)

Namnförtydligande:

Undertecknat bolag, Magnolia Projekt 2 AB, org.nr 556904-3333, går härmed i borgen som för egen skuld (proprieborgen) till tryggande av Bolagets förpliktelser gentemot Fordringshavarna i enlighet med dessa Villkor samt biträder vi härmed i övrigt dessa Villkors bestämmelser i punkten 24 (tillämplig lag och jurisdiktion) såsom om de gällt för oss.
Stockholm den 18 december 2013

Andreas Rutili

Rickard Langerfors


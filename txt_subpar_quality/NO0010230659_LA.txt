ISIN NO 001023065.9
LÅNEAVTALE
mellom
Nordea Bank Norge ASA
(låntager) og
Norsk Tillitsmann ASA
(tillitsmann) på vegne av
obligasjonseierne
i obligasjonslån
Nordea Intervallobligasjon - 2004/2009

Norsk Tillitsmann AS

INNHOLD

1 Definisjoner.........................................................................................

3

2 Opplysninger om Lånet.......................................................................

5

3 Børsnotering........................................................................................

6

4 Registrering i Verdipapirregisteret.....................................................

6

5 Tillitsmannens funksjoner, oppgaver og ansvar..................................

6

6 Vilkår for utbetaling av Lånet og Låntagerens adgang til kansellering

7

7 Erklæring fra Låntageren - opplysningsplikt og ansvar......................

8

8 Lånets status........................................................................................

9

9 Renter og renteberegning....................................................................

9

10 Tilbakebetaling av Lånet og betaling av Tilleggsbeløp.......................

9

11 Renter ved forsinket betaling..............................................................

10

12 Førtidig innfrielse (CALL)..................................................................

10

13 Låntagerens erverv av Egne Obligasjoner...........................................

10

14 Låntagerens opplysningsplikt..............................................................

10

15 Godtgjørelse og dekning av utgifter....................................................

11

16 Mislighold...........................................................................................

11

17 Obligasjonseiermøtets og Tillitsmannens myndighet.........................

13

18 Saksbehandling....................................................................................

14

19 Gjentatt obligasjonseiermøte...............................................................

16

20 Bytte av Tillitsmann............................................................................

16

21 Foreldelse............................................................................................

17

22 Konfliktløsning og verneting...............................................................

17

2

Norsk Tillitsmann AS
Denne Låneavtale er inngått den 16. juni 2004 mellom Nordea Bank Norge ASA (org. nr. 911 044 110), som Låntager, og Norsk Tillitsmann ASA (org. nr. 963 342 624), som Tillitsmann.
Obligasjonseierne har ved tegning av obligasjoner i Lånet tiltrådt Låneavtalen:
* Obligasjonseierne er bundet av Låneavtalens vilkår så fremt det i tegningsinnbydelsen/lånebeskrivelsen er gitt opplysninger om tiltredelsen, og Låneavtalen på forhånd var gjort offentlig tilgjengelig.
Lånets Tillitsmann har ved tegningen fått fullmakt til å opptre på vegne av obligasjonseierne så langt Låneavtalen rekker.
Låneavtalen er tilgjengelig for enhver og kan fås ved henvendelse til Tillitsmannen eller Låntageren. Låntager plikter å holde Låneavtalen tilgjengelig for allmennheten i hele Lånets løpetid.

1 Definisjoner

I denne Låneavtale skal nedenstående ord og uttrykk ha følgende mening:

Antall Dager:

- Det antall dager som fastsettes på hver Rentedagfastsettelsesdato for perioden fra og med utbetalingsdagen til Rentereguleringsdato og senere fra og med Rentereguleringsdato til neste Rentereguleringsdato hvor NIBOR har vært innenfor grenser som angitt nedenfor. Ved beregning av Antall Dager skal NIBOR på Rentedagfastsettelsesdato legges til grunn for de åtte mellomliggende Handelsdager fra og med Rentedagfastsettelsedato til Rentereguleringsdato.

Rentedagfastsettelsesdato
27.09.2004, 28.12.2004, 23.03.2005.27.06.2005 27.09.2005, 28.12.2005, 28.03.2006, 27.06.2006 27.09.2006, 22.12.2006, 26.03.2007. 27.06.2007 26.09.2007, 21.12.2007, 26.03.2008, 25.06.2008 25.09.2008, 23.12.2008, 26.03.2009, 25.06.2009

Nedre grense Øvre grense

NIBOR

NIBOR

0,00 %

3,00 %

0,00 %

3,70 %

0,00 %

4,20 %

0,00 %

4,90 %

0,00 %

5,10 %

Handelsdag:

- Som definert som "BusinessDay" i ISDA-regelverket.

Handelsdagjustering: - Som definert som "BusinessDay Convention" i ISDAregelverket.

3

Norsk Tillilsmann AS

Egne Obligasjoner: Forfallsdato: Gjenstående Lån: ISDA-regelverket: Opsjonskontrakt
NIBOR:

Obligasjoner i Gjenstående Lån som eies av Låntageren, noen som Låntageren har bestemmende innflytelse over eller noen som har bestemmende innflytelse over Låntageren.
Den dato som beløp etter Låneavtalen forfaller til betaling. Er Forfallsdato en dag som ikke er Handelsdag, skal betaling skje på første påfølgende Handelsdag.
Sum av pålydende av alle utestående obligasjoner i Lånet som ikke er nedskrevet og slettet i VPS.
De relevante standardiserte masteravtaler og definisjoner for swapper og derivatprodukter (2000 ISDA Definitions), utformet av International Swaps and Derivatives Association, Inc. Se også pkt. 22.1.
Avtale mellom Låntager og opsjonsmotpart.
Dersom under Lånets løpetid den underliggende opsjonskontrakt termineres av opsjonsmotparten på bakgrunn av betingelser i Opsj onskontrakten, skal Utregningsagenten fastsette et kontantbeløp (med utgangspunkt i ISDA-regelverkets bestemmelser om beregning av verdien av Opsj onskontrakten på termineringstidspunktet) som etter forrentning frem til 7. juli 2009 utbetales som Tilleggsbeløp, jfr pkt 10.2. En eventuell terminering av den underliggende Opsjonskontrakt skal umiddelbart meldes til Tillitsmannen og - dersom Lånet er børsnotert - Oslo Børs samt meddeles obligasjonseierne skriftlig via Verdipapirregisteret.
Den rentesats, avrundet til nærmeste hundredels prosentpoeng, for en 3 - tre - måneders periode som fremkommer på Reuters side NIBR kl 12.00 i Oslo på Handelsdag.
Dersom innholdet av Reuters side NIBR skulle bli endret slik at de oppgitte rentesatser, etter Tillitsmannens og Låntagerens oppfatning, ikke lengre representerer de samme rentesatser som ved Lånets utbetaling eller den aktuelle side er fjernet fra Reuters-systemet, skal en annen side på Reuters eller eventuelt hos en annen elektronisk nyhetsformidler og som etter Tillitsmannens og Låntagerens oppfatning angir de samme rentesatser som Reuters side NIBR gjorde ved Lånets utbetaling, benyttes.
En eventuell uenighet i oppfatning mellom Låntageren og Tillitsmannen vedrørende bruk av ny side behandles av et utvalg som skal bestå av tre medlemmer, hvorav en representant oppnevnes av Låntageren, en representant oppnevnes av Tillitsmannen, og en formann som de to partenes representanter blir enige om. Blir ikke partene enige om formann, oppnevnes

Norsk Tillitsmann AS

denne av sorenskriveren i Oslo Tingrett. Utvalgets avgjørelse er endelig.

Melding om uenighet ved fastsettelse av ny side hos elektronisk nyhetsformidler, samt den endelige fastsettelsen av ny side, skal sendes obligasjonseiernevia Verdipapirregisteret og - dersom Lånet er børsnotert - Oslo Børs.

Registerfører:

- Foretak godkjent av Verdipapirregisteret som forer av utstederkonto for Lånet

Rentefastsettelsesdato:

- 5.juli 2004 og deretter to Handelsdager for hver Rentereguleringsdato.

Rentedagfastsettelses-

dato:

27. september 2004 og deretter åtte Handelsdager før hver

Rentereguleringsdato.

Rentereguleringsdato: - 7. januar, 7. april, 7. juli og 7. oktober hvert år.

Er Rentereguleringsdato en dag som ikke er Handelsdag flyttes Rentereguleringsdato i henhold til Handelsdagjustering.

Rentesats:

- Rentesats basert på NIBOR.

Reuters:

- finansiell informasjon elektronisk formidlet av nyhetsbyrået Reuters Norge AS.

Tilleggsbeløp:

- Beløp -knyttet til utviklingen i NIBOR som utbetales kvartalsvis - fastsatt i Låneavtalens pkt. 10.2.

Utestående Lån:

- Sum av pålydende av obligasjoner i Gjenstående Lån med fradrag av Egne Obligasjoner.

Utregningsagent: - Låntageren v/Nordea Markets.

Verdipapirregisteret:

- Det foretak med tillatelse etter Vprl. til å drive registrering av finansielle instrumenter, hvor Lånet er innført

Vphl.:

- Lov 19.juni 1997 nr. 79 om verdipapirhandel

Vprl.:

- Lov 5. juli 2002 nr. 64 om registrering av finansielle instrumenter

2 Opplysninger om Lånet
2.1 Låntageren har besluttet å oppta minimum NOK 25.000.000,- (norske kroner tjuefem millioner), som første transje av et åpent obligasjonslån med en ramme på NOK
5

Norsk Tillitsmann AS
1.000.000.000,- (norske kroner en milliard), i denne avtale kalt Lånet. Se likevel pkt. 6.5.
Låntageren kan - med skriftlig samtykke fra Tillitsmannen - beslutte å utvide lånerammen for Lånet. En eventuell utvidelse av lånerammen skal meddeles obligasjonseierne via Verdipapirregisteret og - dersom Lånet er børsnotert - Oslo Børs.
Lånet åpnes 7. juli 2004 og lukkes senest 7. juni 2009.
Obligasjonene er hver pålydende NOK 1000,- og er sideordnede og likestilte.
Lånets offisielle navn er "Nordea Intervallobligasjon 2004/2009".
Lånets ISIN er NO 001023065.9.
Lånet vil løpe fra og med 7.juli 2004 til 7.juli 2009.
Lånet inngår som en del av Låntagerens generelle finansiering.
2.2 Låneavtalen kommer til anvendelse på ethvert beløp som tegnes i det åpne Lånet etter inngåelse av Låneavtalen. Partenes rettigheter og forpliktelser gjelder også for senere utstedte obligasjoner innenfor angitt ramme. Låntager kan selv utstede nye emisjoner i lånet innenfor lånerammen, jf pkt. 6.4.
3 Børsnotering Lånet vil bli vurdert søkt tatt opp til notering på Oslo Børs dersom lånevolumet overstiger NOK 25.000.000,- (norske kroner tjuefem millioner).
4 Registrering i Verdipapirregisteret 4.1 Lånet skal innføres i et verdipapirregister, jfr. Vprl. § 2-1 første ledd nr. 2, og registreres
med de verdipapiropplysninger som til enhver tid er nødvendige i henhold til gjeldende lov og forskrift. Beløp i Lånet vil ikke bli stilt til rådighet for Låntageren før Lånet er innført og opplysningene registrert.
4.2 Låntageren skal sørge for at enhver endring av Lånets verdipapiropplysninger uten unødig opphold blir registrert på utstederkonto for Lånet i Verdipapirregisteret. Kopi av dokumentasjon for registerendringen skal sendes Tillitsmannen.
4.3 Låntageren er selv ansvarlig for at innføring og registrering i Verdipapirregisteret blir gjennomført. Innføring av Lånet og registrering av verdipapiropplysninger kan på vegne av Låntageren likevel foretas av andre som har tillatelse til dette etter gjeldende lov og forskrift.
5 Tillitsmannens funksjoner, oppgaver og ansvar
5.1 Tillitsmannen skal i henhold til denne Låneavtale samt lover og forskrifter ivareta
6

Norsk Tillitsmann AS
obligasjonseiernes interesser og rettigheter overfor Låntageren, herunder bl.a.
- kontrollere at Låntageren oppfyller sine forpliktelser etter Låneavtalen, - utøve nødvendig skjønn ved gjennomføring av de oppgaver Tillitsmannen er tillagt
etter Låneavtalen, - sørge for gjennomføring av de beslutninger som gyldig treffes på
obligasjonseiermøte, ' treffe de beslutninger og iverksette de tiltak som er tillagt eller blir pålagt
Tillitsmannen etter Låneavtalens punkt 16, - formidle til obligasjonseierne nødvendig informasjon som innhentes og mottas i
egenskap av tillitsmann,  kontrollere rettidig og korrekt tilbakebetaling av Lånet, betaling av eventuelle
Tilleggsbeløp jfr. pkt. 10 og eventuelle renter, og · informere Oslo Børs - dersom Lånet børsnoteres - om forhold som har vesentlig
betydning for kursnoteringen, likevel bare i de tilfeller Tillitsmannen blir eller burde være kjent med slike forhold og Låntageren unnlater, på tross av oppfordring fra Tillitsmannen, å oppfylle sin informasjonsplikt overfor Oslo Børs.
5.2 Under utførelsen av sin funksjon som tillitsmann er Tillitsmannen ikke forpliktet til å vurdere Låntagerens finansielle stilling eller evne til å betjene Lånet utover det som naturlig følger av Låneavtalen.
5.3 Tillitsmannen er erstatningsansvarlig for obligasjonseiernes økonomiske tap som følge av at Tillitsmannen uaktsomt har forsømt sine funksjoner og oppgaver etter Låneavtalen. Tillitsmannen har ikke ansvar for innholdet av den informasjon som Tillitsmannen viderebefordrer på vegne av Låntageren.
6 Vilkår for utbetaling av Lånet og Låntagerens adgang til kansellering
6.1 Utbetaling av Lånet er betinget av at Tillitsmannen har mottatt fra Låntageren de dokumenter som er angitt nedenfor senest tre Handelsdager før utbetalingsdato, jfr. pkt. 6.3, og Tillitsmannen skriftlig har meddelt at disse i form og innhold er kontrollert og funnet formelt i orden. Følgende dokumenter skal sendes/leveres Tillitsmannen:
(a) Låneavtalen i undertegnet stand,
(b) bekreftet utskrift av nødvendige beslutninger i eller fullmakt fra Låntagerens relevante besluttende organer om opptak av Lånet,
(c) Låntagerens firmaattest,
(d) alternativt,
i) dersom utleggelsen av Lånet faller inn under bestemmelsene i Vphl. kapittel 5 om prospektkrav ved offentlig tilbud, bekreftelse på at prospektet er registrert i Foretaksregisteret alternativt, dersom Lånets obligasjoner skal børsnoteres, kontrollert av angjeldende børs,
eller

Norsk Tillitsmann AS
ii) bekreftelse fra Låntageren eller det verdipapirforetak som tilrettelegger Lånet om at utleggelsen av Lånet ikke faller inn under bestemmelsene i Vphl. kapittel 5 om prospektkrav ved offentlig tilbud,
(e) bekreftelse fra Registerfører på at Lånet er registrert i Verdipapirregisteret,
(f) skriftlig bekreftelse om at Låntageren ikke er kjent med forhold av betydning for Lånet som nevnt i pkt. 7.1,
(g) undertegnet avtale mellom Låntager og Tillitsmann om dekning av tillitsmannsutgifter og
(h) all skriftlig dokumentasjon som måtte være offentliggjort i forbindelse med etableringen av Lånet.
6.2 Tillitsmannen kan utsette fristen for oppfyllelse av ovennevnte dokumentasjonskrav.
6.3 Dersom betingelsene for utbetaling foreligger, utbetales Lånet den 7. juli 2004.
6.4 Låntageren kan foreta ytterligere låneopptak under Lånet, jfr. pkt. 2.2, forutsatt at de dokumenter Tillitsmannen har godkjent for utbetalingen av tidligere lånetransjer, jfr. pkt. 6.1 fortsatt er i kraft og at Låntageren ikke er kjent med nye forhold av betydning for Lånet som nevnt i pkt. 7.1 og under forutsetning av at ytterligere låneopptak er i overensstemmelse med gjeldende lov og forskrifter, jfr. forskrift av 20. desember 1996 om emisjonskurs og meldeplikt ved utstedelse av ihendehaverobligasjoner m.v.
6.5 Dersom det tegnede beløp i Lånet blir mindre enn minimumsbeløpet NOK 25.000.000,(norske kroner tjuefem millioner), jfr. pkt. 2.1, har Låntager rett, men ingen plikt til å avlyse emisjonen.
Ved avlysning av emisjonen skal Låntageren varsle tegningsstedet herom og tilskrive direkte de som har tegnet i Lånet. Dersom Lånet er utbetalt skal Låntageren tilbakebetale Lånet i sin helhet så snart som mulig og senest den 21. juli 2004 til pari kurs (100 %) og, uten hensyn til bestemmelsene om løpende rente og Tilleggsbeløp, betale en rentekompensasjon svarende til lånerenten mellom ledende norske valutabanker for perioden fra og med 7. juli 2004 til betaling skjer. Antallet rentedager divideres med 360. Tillitsmannen, obligasjonseierne via Verdipapirregisteret og dersom Lånet er Børsnotert - Oslo Børs skal umiddelbart varsles om kanselleringen av Lånet.
7 Erklæring fra Låntageren - opplysningsplikt og ansvar
7.1 Låntageren skal skriftlig bekrefte og innestå for at:
(a) at alle opplysninger avgitt i forbindelse med Lånet er korrekte og i overensstemmelse med kjente forhold, og at ingen forhold som kan ha vesentlig innvirkning på Låntagerens økonomiske situasjon eller oppfyllelse av Låneavtalens vilkår er holdt tilbake,
8

Norsk Tillitsmann AS
(b) at alle godkjennelser og tillatelser fra offentlig myndighet og Låntagerens beslutning om opptak av Lånet foreligger, og
(c) at Låntageren, utover de forhold som eventuelt er nevnt i Låntagerens årsberetning og dokumenter som måtte være utgitt i forbindelse med Lånet, ikke er kjent med at noen har reist eller har til hensikt å reise sak eller granskning mot Låntageren som kan gjøre det vanskelig å oppfylle Låneavtalens forpliktelser.
7.2 Låntageren skal holde Tillitsmannen skadesløs for økonomisk tap som påføres ham ved at han har innrettet seg etter de erklæringer og opplysninger Låntageren har avgitt før utbetaling av Lånet og i Lånets løpetid.
8 Lånets status Det er ikke etablert særskilt sikkerhet for Lånet. Lånet har samme prioritet som Låntagerens andre innlån og gjeldsforpliktelser, men skal dekkes før ansvarlig lånekapital.
9 Renter og renteberegning 9.1 Lånet forrentes fra og med 7. juli 2004 med 2,15 % p.a.. Renten betales etterskuddsvis
på Rentereguleringsdato, første gang den 7. oktober 2004. Renten er fast i Lånets løpetid.
9.2 Renten beregnes på grunnlag av faktisk antall påløpte kalenderdager fra og med utbetalingsdagen til Rentereguleringsdato og senere fra og med Rentereguleringsdato til neste Rentereguleringsdato/forfallsdato. Antallet rentedager divideres med 360.
10 Tilbakebetaling av Lånet og betaling av Tilleggsbeløp 10.1 Lånet løper uten avdrag og forfaller i sin helhet til betaling med Forfallsdato den
7. juli 2009 til pari kurs (100 %),jfr. dog pkt. 12.1.
10.2 Tilleggsbeløpet betales etterskuddsvis på hver Rentereguleringsdato, første gang den 7. oktober 2004. Tilleggsbeløpet (7) fremkommer ved at Gjenstående Lån (GL) multipliseres med Rentesats (R) og Antall Dager (AD)dividert med 360. Matematisk uttrykt skal Tilleggsbeløpet utgjøre:
T = GL x R x -A--D360
10.3 Rentesats fastsettes på første Rentefastsettelsesdato med grunnlag i NIBOR.
Rentesats reguleres med virkning fra hver Rentereguleringsdato, første gang på
9

Norsk Tillitsmann AS
Rentereguleringsdato i oktober 2004. Den nye Rentesats fastsettes på Rentefastsettelses dato i henhold til NIBOR.
Ved rentefastsettelse første gang og ved senere rentereguleringer skal neste Rentereguleringsdato og Rentesats frem til neste Rentereguleringsdato finnes på Låntagers hjemmeside, www.nordea.no.
11 Renter ved forsinket betaling 11.1 Såfremt beløp under Låneavtalen ikke betales rettidig svares fra Forfallsdato en
forsinkelsesrente svarende til lånerenten mellom ledende norske valutabanker for den angjeldende periode med tillegg av 4,OO prosentpoeng.
11.2 Forsinkelsesrenten løper inntil forholdet er rettet, uavhengig av om Lånet erklæres som misligholdt etter pkt. 16.1,jfr. pkt. 16.2-16.4.
12 Førtidig innfrielse (CALL) 12.1 Låntager kan på hver Forfallsdato fra og med den 7. juli 2006 innfri Lånet i sin helhet til
pari kurs 100 % (call option), forutsatt at vilkårene for innfrielse fastsatt nedenfor er oppfylt.
Dersom Låntager benytter retten til førtidig innfrielse skal skriftlig melding om innfrielsen sendes til obligasjonseierne via Verdipapirregisteret senest 30 - tretti Handelsdager før innfrielsestidspunktet og samtidig - dersom Lånet er børsnotert - skal melding om innfrielsen sendes til Oslo Børs.
12.2 Obligasjoner ervervet etter innfrielse i medhold av pkt. 12.1 skal benyttes til nedskrivning av Gjenstående Lån og slettes i Verdipapirregisteret.
13 Låntagerens erverv av Egne Obligasjoner Låntageren har rett til å erverve og eie Egne Obligasjoner. Egne Obligasjoner kan etter Låntagerens beslutning beholdes av Låntageren, avhendes eller benyttes til nedskrivning av Gjenstående Lån.
14 Låntagerens opplysningsplikt 14.1 I Lånets løpetid forplikter Låntageren seg til:
(a) straks å varsle Tillitsmannen om ethvert mislighold av Låneavtalen i henhold til pkt. 16, og om ethvert forhold som Låntageren forstår eller burde forstå vil kunne føre til mislighold,
(b) uoppfordret å oversende til Tillitsmannen års- og delårsrapporter når de foreligger,
10

Norsk Tillitsmann AS
(c) ved Låntagerens månedlige statusrapport for Lånet til Oslo Børs, jfr. børsforskriftenes § 10-4, sende tilsvarende rapport til Tillitsmannen innenfor samme frist samt i tillegg samtidig sende bekreftelse på at eventuelle nye låneopptak i Lånet er registrert i Verdipapirregisteret, samt på oppfordring fra Tillitsmannen å sende oversikter over Låntagerens beholdning av Egne Obligasjoner,
(d) å skaffe tilveie de dokumenter og den informasjon som er nødvendig for at Tillitsmannen skal kunne ivareta sine rettigheter og plikter etter Låneavtalen, lover og forskrifter samt for å beholde eventuell børsnotering av Lånet, og
(e) på anmodning fra Tillitsmannen innen rimelig frist å gi nødvendige opplysninger om Låntagerens økonomiske situasjon, som Tillitsmannen har saklig behov for.
14.2 Rentesats, Antall Dager og Tilleggsbeløp skal umiddelbart etter fastsettelsen meldes til Tillitsmannen og - dersom Lånet er børsnotert - Oslo Børs samt finnes på låntagers hjemmeside, www.nordea.no.
15 Godtgjørelse og dekning av utgifter
15.1 Låntageren skal betale en årlig godtgjørelse til Tillitsmannen. Beløpets størrelse er fastsatt i særskilt avtale.
15.2 Låntageren skal dekke alle utgifter i forbindelse med Lånet så som utarbeidelse av Låneavtale, notering av Lånet på Oslo Børs og registrering og administrasjon av Lånet i Verdipapirregisteret.
15.3 Låntageren skal dekke eventuelle dokumentavgifter eller andre offentlige avgifter i forbindelse med Lånet. Eventuelle offentlige avgifter og skatter på annenhåndsomsetning av obligasjoner skal betales av obligasjonseierne, med mindre annet er bestemt i lov eller forskrift.
Låntageren er ansvarlig for at eventuell kildeskatt pålagt ved lov blir tilbakeholdt.
15.4 Utover tillitsmannsgodtgjørelsen i pkt. 15.1 og ordinære utgifter i pkt. 15.2 og 15.3, skal Låntageren ved påkrav dekke ekstraordinære utgifter som Tillitsmannen måtte ha i forbindelse med Lånet, så som innkalling og avholdelse av obligasjonseiermøte og bytte av tillitsmann, med mindre annet er særskilt avtalt. Se likevel pkt. 20.2.
16 Mislighold
16.1 Lånet skal kunne erklæres misligholdt dersom:
(a) Låntageren på Forfallsdato ikke har betalt forfalt hovedstol. Dette forhold skal likevel ikke regnes som mislighold etter denne bestemmelse dersom Låntageren retter forholdet innen 7 - syv - kalenderdager etter Forfallsdato og det er åpenbart at Låntageren vil rette forholdet innen denne frist,
11

Norsk Tillitsmann AS
(b) Låntageren på Forfallsdato ikke har betalt Tilleggsbeløp, jfr. pkt. 10, eller renter, jfr. pkt. 9, eller andre beløp etter Låneavtalen. Dette forhold skal likevel ikke regnes som mislighold etter denne bestemmelse dersom Låntageren retter forholdet innen 14 - fjorten - kalenderdager etter Forfallsdato og det er åpenbart at Låntageren vil rette forholdet innen denne frist,
(c) Låntageren bryter eller unnlater å oppfylle noen av sine øvrige vesentlige forpliktelser etter Låneavtalen, med mindre forholdet etter Tillitsmannens skjønn kan rettes og forholdet er rettet innen 30 - tretti - kalenderdager etter at Låntageren gjennom påkrav skriftlig ble gjort oppmerksom på forholdet,
(d) ett eller flere av Låntagerens øvrige lån, garantier eller gjeldsforpliktelser som samlet overstiger NOK 300.000.000,- (eller tilsvarende beløp i annen valuta), som følge av Låntagerens mislighold er forfalt, eller kan bringes til forfall før ordinært avtalt forfallstidspunkt,
(e) Låntageren blir satt under offentlig administrasjon, besluttes oppløst, eller en andel av Låntakers aktiva med bokført verdi som overstiger NOK 300.000.000,- er gjenstand for arrest, utlegg eller beslag, eller
(f) Låntageren har gitt Tillitsmannen feilaktige eller mangelfulle opplysninger som har eller kan få vesentlig betydning for Låntagerens forpliktelser etter Låneavtalen og evnen til å oppfylle disse.
16.2 Dersom ett eller flere av de i pkt. 16.1 nevnte tilfeller inntreffer, kan Tillitsmannen, for ivareta obligasjonseiernes interesser, erklære hele Gjenstående Lån med tillegg av eventuelle Tilleggsbeløp, renter og omkostninger som misligholdt og forfalt til betaling. Tillitsmannen kan ta ethvert nødvendig skritt på vegne av obligasjonseierne som han måtte finne påkrevet, for inndrivelse av Lånet.
16.3 Dersom ett eller flere av de i pkt. 16.1 nevnte tilfeller inntreffer, skal Tillitsmannen erklære hele Gjenstående Lån med tillegg av eventuelle Tilleggsbeløp, renter og omkostninger for misligholdt og forfalt til betaling dersom:
(a) Tillitsmannen får skriftlig krav om dette fra obligasjonseierne som representerer minst 1/5 av Utestående Lån, og obligasjonseiermøte ikke har truffet vedtak om andre løsninger, eller
(b) obligasjonseiermøtet har besluttet å erklære mislighold.
I begge tilfeller plikter Tillitsmannen også å ta ethvert nødvendig skritt på vegne av obligasjonseierne for inndrivelse av Gjenstående Lån. Tillitsmannen kan kreve tilfredsstillende sikkerhet for forventede utgifter som derved måtte påløpe av de obligasjonseierne som har fremsatt krav om misligholdserklæringen etter bokstav a) ovenfor og/eller de som har stemt for beslutningen etter bokstav b).
16.4 Dersom Tillitsmannen etter vilkårene i pkt. 16.2 eller pkt. 16.3 erklærer Lånet for misligholdt, skal Tillitsmannen umiddelbart overlevere Låntageren skriftlig påkrav med krav om betaling av Lånet med tillegg av eventuelle Tilleggsbeløp, renter og omkostninger,
12

Norsk Tillilsmann AS
Tilleggsbeløpet skal avregnes på grunnlag av hva som på tidspunktet for erklæringen av mislighold utgjør teoretisk markedskurs for obligasjonene i Lånet dersom Låntageren hadde opprettholdt samme kredittverdighet som på tidspunktet for inngåelsen av Låneavtalen.
16.5 Den enkelte obligasjonseier kan ikke på egen hånd søke dekning for sin(e) obligasjon(er) direkte hos Låntageren.
17 Obligasjonseiermøtets og Tillitsmannens myndighet
17.1 I den utstrekning kreditors beslutning/samtykke er nødvendig etter lov, forskrift eller avtale, kan obligasjonseiermøtet treffe beslutning i alle spørsmål vedrørende Lånet så som:
(a) bytte av Tillitsmann,
(b) debitorskifte,
(c) samtykke til endring av Låneavtalens bestemmelser vedrørende renter, Tilleggsbeløp, tilbakebetaling eller andre avtalevilkår,
(d) godkjennelse av selskapsrettslige endringer hos Låntageren som fusjon, fisjon, kapitalnedsettelse eller omdanning,
(e) godkjennelse av salg, pantsettelse eller andre disposisjoner over Låntagerens aktiva, og
(f) erklæring av Lånet som misligholdt.
Obligasjonseiermøtet kan knytte vilkår til beslutningen.
Obligasjonseiermøtet kan ikke treffe beslutninger som er egnet til å gi enkelte obligasjonseiere eller andre en urimelig fordel på andre obligasjonseieres bekostning.
17.2 Tillitsmannen kan treffe beslutning som nevnt i pkt. 17.1 d) og e), så fremt:
(a) disse disposisjoner over Låntagerens aktiva eller selskapsrettslige endringer hos Låntageren, etter Tillitsmannens skjønn ikke er av vesentlig betydning for oppfyllelsen av Gjenstående Lån eller
(b) eventuelle sikkerheter Låntageren stiller i forbindelse med endringen, etter Tillitsmannens skjønn gir betryggende sikkerhet for oppfyllelsen av Gjenstående Lån.
Tillitsmannen kan treffe beslutning om andre endringer i Låneavtalen som omhandlet i pkt. 17.1 første ledd bokstav c), dersom det etter Tillitsmannens skjønn gjelder et forhold av uvesentlig betydning for obligasjonseiernes økonomiske ogjuridiske rettigheter i låneforholdet. Før slik beslutning treffes skal obligasjonseierne varsles skriftlig via Verdipapirregisteret. Varselet skal bestemt angi forslaget og Tillitsmannens
13

Norsk Tillilsmann AS
vurdering av dette, samt opplysning om at forslaget ikke kan vedtas av Tillitsmannen alene dersom noen obligasjonseier inngir skriftlig protest mot forslaget, og protesten er avsendt innen en frist som ikke skal være kortere enn 5 - fem - Handelsdager fra utsendelse av varselet.
Tillitsmannen kan knytte vilkår til beslutningen.
Tillitsmannen kan ikke treffe beslutning etter Låneavtalen som er egnet til å gi enkelte obligasjonseiere eller andre en urimelig fordel på andre obligasjonseieres bekostning.
17.3 Tillitsmannen står fritt til å forelegge ethvert spørsmål for obligasjonseiermøtet.
17.4 Tillitsmannen har rett og plikt til å gjennomføre de beslutninger som gyldig besluttes på obligasjonseiermøtet.
17.5 Beslutninger som omhandlet i pkt. 17.1 og 17.2 skal snarest mulig og på hensiktsmessig måte meddeles Låntageren, obligasjonseiere og - dersom Lånet er børsnotert - Oslo Børs.
18 Saksbehandling
18.1 Obligasjonseiermøte skal avholdes etter begjæring fra:
(a) Låntageren,
(b) obligasjonseiere som representerer minst 1/10 av Utestående Lån,
(c) Oslo Børs - dersom Lånet er børsnotert - eller
(d) Tillitsmannen.
Begjæring om avholdelse av obligasjonseiermøte skal være skriftlig og bestemt angi de saker som ønskes behandlet. Begjæringen sendes Tillitsmannen.
18.2 Obligasjonseiermøtet innkalles av Tillitsmannen etter reglene i pkt. 18.3. Samtidig med beslutningen om innkallelse til obligasjonseiermøte kan Tillitsmannen kreve at Låntageren ikke øker Utestående Lån.
Har Tillitsmannen ikke etterkommet en gyldig begjæring om avholdelse av obligasjonseiermøte som angitt i pkt. 18.1, innen 5 - fem - Handelsdager etter mottak av begjæringen, har Låntageren, vedkommende obligasjonseier(e) og eventuelt Oslo Børs rett til selv å innkalle til møte etter reglene i pkt. 18.3.
18.3 Innkalling til obligasjonseiermøte skal være avsendt og eventuelt kunngjort senest 5 - fem - Handelsdager før møtetidspunktet.
Innkallingen skjer ved skriftlig melding via Verdipapirregisteret til den enkelte obligasjonseier med kjent oppholdssted og - dersom Lånet er børsnotert - til Oslo Børs for offentliggjøring. Meldingen via Verdipapirregisteret skal også angi antallet obligasjoner i Lånet (utskrift) som vedkommende eier på utskriftstidspunktet.
14

Norsk Tillitsmann AS
Innkallingen skal bestemt angi de saker som skal behandles på obligasjonseiermøtet. Med innkallingen skal det følge kopi av sakens dokumenter alternativt skal det i innkallingen opplyses om at saksdokumentene er tilgjengelige hos Tillitsmannen og eventuelt annet sted oppgitt i innkallingen. Er Låneavtalen foreslått endret skal hovedinnholdet av forslaget angis i innkallingen.
Møtet kan bare treffe beslutninger om de saker som er angitt i innkallingen, med mindre samtlige obligasjonseiere i Utestående Lån samtykker i noe annet.
Er det etter Låneavtalens pkt. 19 nødvendig for gyldig beslutning at det avholdes nytt obligasjonseiermøte for annen gangs behandling av en sak, kan det ikke innkalles til nytt obligasjonseiermøte før det første er avholdt. I innkallingen til nytt møte for annen gangs behandling skal det opplyses om fremmøtet og utfallet av avstemningen på det første obligasjonseiermøtet.
18.4 Møtet avholdes i Tillitsmannens lokaler eller lokaler anvist av Tillitsmannen.
Møtet ledes av Tillitsmannen, med mindre obligasjonseiermøtet beslutter noe annet. Er Tillitsmannen ikke til stede ledes møtet av en obligasjonseier eller en representant for obligasjonseierne, valgt av obligasjonseiermøtet.
Det skal føres møteprotokoll. Det skal i protokollen angis hvilke obligasjonseiere som møter - personlig eller ved fullmakt - og hvor mange stemmer hver kan avgi. Videre skal protokollen inneholde de beslutninger som fattes på møtet med angivelse av utfallet av stemmegivningen. Protokollen skal underskrives av møtelederen og to obligasjonseiere eller fullmektiger, som velges av obligasjonseiermøtet. Protokollen skal på en betryggende måte oppbevares av Tillitsmannen og være tilgjengelig for obligasjonseierne.
18.5 På obligasjonseiermøtet har obligasjonseierne, Låntageren, Tillitsmann og - dersom Lånet er børsnotert - representanter for Oslo Børs adgang til å møte. Obligasjonseiermøtet kan gi andre adgang til møtet. Deltagerne på obligasjonseiermøtet har rett til å møte med rådgiver og/eller ved fullmektig.
18.6 På obligasjonseiermøtet har hver obligasjonseier en stemme for hver obligasjon han eier. Meldingen med angitt obligasjonsbeholdning i Lånet (utskrift) som ble sendt den enkelte obligasjonseier via Verdipapirregisteret ved innkallingen til møtet, jfr. pkt. 18.3, tjener som bevis for eierforholdet til obligasjonene og stemmeretten til den enkelte obligasjonseier. Dersom obligasjoner er overdratt etter utskriftstidspunktet må den nye obligasjonseier medbringe (original) innkalling og utskrift i transportert stand.
Egne Obligasjoner gir ikke stemmerett og regnes ikke med ved beregning av stemmeberettigede obligasjoner.
Obligasjonseiermøtet avgjør i tvilstilfelle hvilke obligasjonseiere som kan stemme og hvilke stemmetall den enkelte har.
18.7 For at obligasjonseiermøtet skal kunne fatte gyldige beslutninger må obligasjonseiere som representerer minst 2/10 av Utestående Lån være representert, se likevel pkt. 19.
15

Norsk Tillitsmann AS
Dersom fremmøtte obligasjonseiere representerer mindre enn 5/10 av Utestående Lån treffes vedtak kun med 2/3 flertall av de representerte obligasjoner. Dersom fremmøtte obligasjonseiere representerer 5/10 eller mer av Utestående Lån kan gyldige beslutninger fattes med simpelt flertall. Se likevel pkt. 18.8.
18.8 I følgende saker kreves at et kvalifisert flertall på 2/3 av de representerte obligasjoner på møtet har stemt for beslutningen:
(a) bytte av Tillitsmann,
(b) debitorskifte,
(c) endringer i Låneavtalens bestemmelser, herunder bestemmelser om betaling av Tilleggsbeløp, renter og tilbakebetaling av Lånet eller
(d) selskaps- eller forretningsmessige endringer hos Låntageren som er av vesentlig betydning for oppfyllelse av Gjenstående Lån.
18.9 I alle saker, hvor det ikke er enstemmighet, skal det stemmes skriftlig og stemmetallene tilføres protokollen. I tilfelle stemmelikhet, gjelder det som møtelederen slutter seg til, selv om møtelederen ikke er obligasjonseier eller representant for denne.
Beslutninger på obligasjonseiermøte som medfører endringer i Låneavtalen vedlegges Låneavtalen som bekreftet kopi av møteprotokollen.
19 Gjentatt obligasjonseiermøte
Er under 2/10 av Utestående Lån representert kan det ikke fattes gyldig beslutning på det første obligasjonseiermøtet hvor saken behandles. Etter ny møteinnkalling og annen gangs behandling av saken i nytt møte, kan det fattes gyldig beslutning etter avstemningsreglene ovenfor, også i de tilfelle hvor mindre enn 2/10 av utestående Lån er representert.
20 Bytte av Tillitsmann
20.1 Dersom Låntageren og/eller obligasjonseiere som nevnt i pkt. 18.1b) ønsker bytte av Tillitsmann, bytte av Tillitsmann er nødvendig i henhold til lov, forskrift eller offentlig vedtak eller Tillitsmannen selv ønsker slikt bytte, skal Tillitsmannen straks innkalle til obligasjonseiermøte for behandling av saken.
Tillitsmannen skal legge frem for obligasjonseiermøtet forslag til ny tillitsmann. Obligasjonseierne, Låntageren og Oslo Børs - dersom Lånet er børsnotert - kan fremsette forslag.
Obligasjonseierne og Oslo Børs - dersom Lånet er børsnotert - skal etter obligasjonseiermøtet varsles om beslutningen og fra hvilken dato bytte av tillitsmann trer i kraft.
16

Norsk Tillitsmann AS
20.2 Tillitsmannen fungerer inntil ny tillitsmann er valgt. Dersom Tillitsmannen ikke fungerer forsvarlig og obligasjonseiernes interesser kan bli skadelidende kan Oslo Børs oppnevne en ny midlertidig tillitsmann. Utgifter til den midlertidige tillitsmann dekkes av Låntageren etter pkt. 15.4,men kan - helt eller delvis - kreves refundert av den tidligere tillitsmann dersom byttet skyldes brudd på tillitsmannens forpliktelser etter Låneavtalens eller andre forhold tillitsmannen er ansvarlig for.
20.3 Tillitsmannen plikter å medvirke til at den nye tillitsmannen uten ugrunnet opphold etter obligasjonseiermøtet, får de nødvendige dokumenter og opplysninger for å utføre sine funksjoner og oppgaver etter Låneavtalen. Tillitsmannen plikter å gi en oversikt over oppfølging av vilkår i Låneavtalen.
21 Foreldelse
Krav om kapital og eventuelle Tilleggsbeløp og renter foreldes etter reglene i lov av 18. mai 1979 nr. 18(foreldelsesloven).
22 Konfliktløsning og verneting
22.1 Dersom det med hensyn på beregning av verdier for NIBOR skulle foreligge motstrid mellom bestemmelser i Låneavtalen og ISDA-regelverket eller Låneavtalen skulle være ufullstendig, skal ISDA-regelverket i utgangspunktet legges til grunn. Dersom det foreligger avvik mellom ISDA-regelverket og de underliggende opsjonskontrakter som Låntageren har inngått i forbindelse med Lånet, kan Tillitsmannen bestemme at ISDAregelverket kan fravikes.
22.2 Konflikter som måtte oppstå med utgangspunkt i Låneavtalen og som ikke kan løses i minnelighet, skal avgjøres etter norsk rett og ved norsk domstol.
22.3 Søksmål skal reises ved Tillitsmannens alminnelige verneting, jfr lov av 13. august 1915nr 6, § 36, (tvistemålsloven).
Oslo, den 16.juni 2004
pr. pr. Norsk Tillitsmann ASA

Låntager

Tillits ann

*daa Bank Norge asa

0

roup Treasury

Laneavtaleny^fijjjtUlfedhffld» eksemplarer (originaler), hvorav Låntageren og Tillitsmannen

beholder ett/foeftoesident

A C 98826

17


N.T.E. Arkiv fI Nr. T I L R E T T E L E G G E L S E S A V T A L I I
OBLIGASJONSLÅN: 11,35% NORD-TRØNDELAG FYLKESKOMMUNE 1991/2021 - VNR. 131.023.9
Mellom undertegnede, NORD-TRØNDELAG FYLKESKOMMUNE (låntaker), på den ene side og FOKUS FONDS A.S (tilrettelegger) på den annen side, er det inngått følgende avtale om opptak av et obligasjonslån som skal nyttes til låntakers delvise finansiering av Nord-Trøndelag Elektrisitetsverks kraftutbygging i Meråker.
1. Lånebeløpet utgjør kr. 450.000.000,- (kronerfirehundreogfemtimillioner) som stilles til låntakerens disposisjon den 15. april 1991 til pari kurs med fradrag av 0,40% i garantiprovisjon og 0,22% (kr. 1.000.000,-) i tegningsprovisjon.
2. Lånet skal fra 15.04.1991 være 11,35% p.a. rentebærende fast i 5-års perioden 15.04.1991 15.04.1996. Renten erlegges i årlige terminer hver 15. april, første gang 15. april 1992.
30 bankdager før termindato, 15.04.1996, fastsetter låntaker i samarbeid med Fokus Fonds A.S ny rente for lånet og varigheten av rentebindingsperioden. Det samme skjer når det under lånets løpetid senere skal fastsettes ny rente og ny rentebindingsperiode.
3. Obligasjonseierne har ved hver rentereguleringsdato rett til å få innløst sine obligasjoner til pari kurs. Krav om slik innløsning må være registrert i Verdipapirsentralen av obligasjonseierens kontofører innen 15 bankdager før termindato.
Låntaker har likeledes ved hver rentereguleringsdato rett til med 30 bankdagers varsel helt eller delvis å innløse lånet til pari kurs.
4. Lånet er avdragsfritt i 10 år og tilbakebetales deretter med 20 årlige avdrag a kr. 22.500.000,-. Første avdrag forfaller 15.04.2002 og siste avdrag forfaller 15.04.2021. Det tas forbehold om forholdsmessig reduksjon av avdragsbeløpene i den grad obligasjonseierne og/eller låntaker benytter sin rett til å innløse obligasjoner til pari kurs.
5. Låntaker er selv debitor for lånet.
6. Obligasjonene vil bli registrert i Verdipapirsentralen. Forfalt rente og uttrukne obligasjoner vil bli godskrevet den enkelte obligasjonseier direkte fra Verdipapirsentralen. Det vil bli kunngjort i Norsk lysingsblad at trekning har funnet sted.
7. Fokus Bank A.S er tillitsmann og kontofører/utsteder (KUO) for lånet. Det utstedes egne avtaler for tillitsmanns-og kontoførerfunksjonen.
8. Lånet vil bli tatt opp til notering på Oslo Børs.
9. Denne avtale er utferdiget i 2 eksemplarer, hvorav låntaker og tilrettelegger beholder hvert sitt.
Steinkjer, 15. april 1991
NORD-TRØNDELAG FYLKESKOMMUNE

'!

f f FOKUS FONDS A.S

02476 1T 91' geIK,6

INNHOLDSFORTEGNELSE
Punkt 1.0 Låneopptak, formål og børsnotering Punkt 2.0 Tillitsmannens funksjoner og oppgaver Punkt 3.0 Utbetaling av lånet Punkt 4.0 Erklæring fra låntaker - opplysningsplikt Punkt 5.0 Registrering i Verdipapirsentralen (VPS) Punkt 6.0 Sikkerheter Punkt 7.0 Renter Punkt 8.0 Ordinær nedbetaling og førtidig innløsning Punkt 9.0 Dekning av terminbeløp - forsinket betaling Punkt 10.0 Låntakers forpliktelser i lånets løpetid Punkt 11.0 Disposisjoner over panteobjektet Punkt 12.0 Mislighold Punkt 13.0 Dekning av utgifter og offentlige avgifter Punkt 14.0 Obligasjonseiermøte Punkt 15.0 Bytte av tillitsmann Punkt 16.0 Avtalens fysiske tilgjengelighet Punkt 17.0 Konfliktløsning - verneting BILAG

AVTALE MELLOM LÅNTAKER OG TILLITSMANN OM FORVALTNING AV INNENLANDSKE OBLIGASJONSLÅN
Avtalen er inngått den 15.04.1991 mellom
Nord-Trøndelag Fylkeskommune (Låntaker)
og
FOKUS BANK A.S (Tillitsmann)
1.0 Låneopptak, formål og børsnotering
1.1 Låntaker har besluttet å oppta et oblligasjonslån, stort NOK 450.000.000,- heretter kalt Lånet.
Obligasjonene er hver pålydende NOK 10.000,- og er sideordnede og likestilt.
Lånet vil løpe fra og med 15.04.1991 til og med 15.04.2021.
1.2 Formålet med låneopptaket er "Delvis finansiering av Nord-Trøndelag Fylkeskommunes kraftutbygging i Meråker"
1.3 Lånet legges ut til offentlig tegning den 08.04.1991 og vil bli søkt tatt opp til notering på Oslo Børs. Lånet vil bli registrert i Verdipapirsentralen (VPS), og det vil derfor ikke bli utstedt fysiske obligasj oner.
1.4 I henhold til særskilt garantiavtale er Lånet garantert fulltegnet av et garantikonsortium som består av Akershus Fylkes Kommunale Pensjonskasse, Alfa Livsforsikring A/S, Fokus Fonds A.S pr. komm. , Folketrygdfondet, Gjensidige Liv, Norske Liv, Norske Shells Pensjonskasse, Nøtterø Sparebank, Samvirke Forsikring A/S, Trondheim Kommunale Pensjonskasse og Vital Forsikring A S .

2.0 Tillitsmannens funksjoner og oppgaver
2.1 Tillitsmannen skal i henhold til denne avtale og offentlige bestemmelser utøve følgende hovedfunksjoner:
- ivareta obligasjonseiernes interesser og rettigheter overfor Låntaker,
- forvalte Lånets sikkerhet, - utøve nødvendig skjønn ved gjennomføring av de
oppgaver Tillitsmannen er tillagt etter avtalen, - formidle nødvendig informasjon til obligasjonseierne, - kontrollere rettidig og korrekt nedbetaling av Lånet, - med mindre annet er avtalt, føre Låntakers konto i
Verdipapirsentralen (VPS)
3.0 Utbetaling av Lånet
3.1 Utbetaling av Lånet foretas av emisjonsleder/tilrettelegger i henhold til særskilt avtale og på følgende betingelser:
Tillitsmannen skal motta fra Låntaker følgende dokumenter i bekreftet stand:
(a) Nord-Trøndelag Fylkeskommune's vedtak om opptak av lånet.
(b) nødvendige godkjennelser og tillatelser fra offentlig myndighet i forbindelse med låneopptaket,
(c) skriftlig meddelelse fra Låntaker om at det ikke har skjedd noen forandring av Låntakers finansielle eller forretningsmessige situasjon i forhold til opplysninger gitt i prospekt og tegningsinnbydelse, samt at ingen hendelser har inntruffet som gjør at erklæringene i punkt 4.1 ikke lenger er dekkende for de faktiske forhold,
(d) Nord-Trøndelag Fylkeskommune er selv debitor for lånet.
3.2 Tillitsmannen kan utsette fristen for innlevering av ett eller flere av ovennevnte dokumenter på de betingelser Tillitsmannen finner nødvendig. Tillitsmannen kan kreve at enhver kopi skal bekreftes som rett kopi.
3.3 Lånet, fratrukket avgifter som nevnt i punkt 13.0, utbetales med samme dags valuta den 15.04.1991.
Lånet krediteres Låntakers bankkontonummer 8673.08.01485.

4.0 Erklæring fra låntaker - opplysningsplikt
4.1 Låntaker innestår for at:
(a) all informasjon i prospekt og tegningsinnbydelse utgitt i forbindelse med Lånet er riktig og presis, og at ingen opplysninger som er av betydning for Låntakers evne til å oppfylle sine forpliktelser i forbindelse med Lånet er holdt tilbake,
(b) alle godkjennelser og tillatelser fra offentlig myndighet og Låntakers styrende organer om låneopptaket foreligger,
(c) det fra utarbeidelse av prospekt/tegningsinnbydelse og frem til Utbetalingsdato, ikke har inntruffet hendelser som vil innebære mislighold av Låntakers forpliktelse i forbindelse med Lånet, og
(d) Låntaker ikke er kjent med at noe selskap, noen privatperson eller offentlig myndighet har reist eller har til hensikt å reise eller igangsette noen sak eller gransking mot ham som på en måte kan gjøre det svært vanskelig for ham å oppfylle sine forpliktelser etter denne avtale.
4.2 Låntaker skal skaffe tilveie de dokumenter og den informasjon som til enhver tid er nødvendig for å beholde børsnoteringen av Lånet.
4.3 Låntaker skal holde Tillitsmannen skadesløs for ethvert tap og enhver utgift som er en følge av at Tillitsmannen har innrettet seg etter Låntakers erklæring i henhold til 4.1 og 4.2 ovenfor.
5.0 Registrering i Verdipapirsentralen (VPS)
5.1 Lånet er registreringspliktig i Verdipapirsentralen (VPS) i henhold til lov av 14. juni 1985 nr. 62 § 1-2 (VPS-loven). Med mindre annet er avtalt, gir Låntaker Tillitsmannen i oppdrag å registrere Lånet i VPS og for øvrig opptre som Kontofører utsteder (KU).
5.2 Tillitsmannen skal som KU opprette og ivareta føringen av Låntakers utstederkonto i henhold til lov om VPS § 4-8, jfr. §§ 3-1 og 3-3, med de virkninger, rettigheter og plikter, samt ansvar, som følger av VPSloven med forskrifter, lovgivningen for øvrig og denne avtale.

5.3 Låntaker skal ved enhver endring av Lånets faste data (styringsdata) gi Tillitsmannen melding om dette. Tillitsmannen skal snarest mulig foreta nødvendig registrering, endring eller sletting av opplysningene i VPS. Det samme gjelder ved beslutninger om innfrielse, konvertering, renteregulering, innløsning (PUT/CALL), oppsigelse, mislighold, heving m.m. i den utstrekning slike beslutninger skal registreres i VPS eller på annen måte får betydning for VPS-registrene.
5.4 Tillitsmannens utgifter knyttet til KU-funksjonen og andre omkostninger som følge av at Lånet er registrert i VPS, dekkes av Låntaker.
5.5 Dersom KU-funksjonen etter særskilt avtale er tillagt en annen offentlig godkjent institusjon, plikter Låntaker å sørge for at Tillitsmannen til enhver tid blir informert om forhold som Tillitsmannen trenger å kjenne til for å oppfylle Låneavtalens forpliktelser og for øvrig ivareta obligasjonseiernes interesser.
6.0 Sikkerheter
Nord-Trøndelag Fylkeskommune er selv debitor for lånet.
7.0 Renter
7.1 Lånet forrentes fra Utbetalingsdato med 11,35 % p.a. Renten skal erlegges i 1-en årlig termin, første gang 15.04.1992.
7.2 Renten er regulerbar første gang 15.04.1996. I henhold til tegningsinnbydelsen skal det fastsettes ny rentesats og renteperiode, senest 30 bankdager før utløpet av inneværende renteperiode.
8.0 Ordinær betaling av avdrag og førtidig innløsning
8.1 Lånet er avdragsfritt i 10 år og nedbetales over 20 år ved uttrekning av obligasjonene til pari kurs.
Uttrekninger foretas av Verdipapirsentralen 3 mnd. før forfall av renter og/eller avdrag (Termindato). Nærmere opplysninger om forfalte renter og uttrukne obligasjoner vil bli gitt obligasjonseierne fra Verdipapirsentralen. Tillitsmannen vil samtidig påse at samlet beløp stilles til disposisjon for obligasjonseierne på Termindato, eventuelt første bankdag etter Termindato dersom denne faller på lørdag/søndag/helligdag.
8.2 Obligasjonseierne har ved en rentereguleringsdato, jfr. punkt 7.2, rett til å få innløst obligasjonene til pari kurs. Krav om slik innløsning må skje skriftlig og være mottatt av den enkelte obligasjonseiers Kontofører investor (KI) innen 7 dager etter at den nye renten er meddelt den enkelte obligasjonseier skriftlig.

8.3 Likeledes kan Låntaker på en rentereguleringsdato innfri Lånet til pari kurs. Ønsker Låntaker dette, skal obligasjonseierne meddeles dette skriftlig minst 30 bankdager før den aktuelle rentereguleringsdato.
9.0 Dekning av terminbeløp - forsinket betaling
9.1 Beløp for dekning av rente- og/eller avdragsterminer debiteres bankkontonummer 8673.08.01485 1 - en bankdag før Termindato.
9.2 Såfremt rente- og/eller avdragstermin ikke betales til rett tid i henhold til pkt. 9.1, svares fra forfall en morarente på 18 % p.a. Morarenten går til dekning av tapte renteinntekter og fordeles på obligasjonseierne. Eventuelt ytterligere kostnader som følge av forsinkelsen dekkes av Låntaker.
10.0 Låntakers forpliktelser i lånets løpetid
10.1 I Lånets løpetid forplikter Låntaker seg til:
(a) straks å varsle Tillitsmannen om ethvert mislighold av avtalen i henhold til punkt 12.0, og om ethvert forhold Låntaker forstår, eller bør forstå, vil kunne føre til mislighold;
(b) på anmodning fra Tillitsmannen straks å gi opplysninger om Låntakers økonomiske situasjon, ved bl.a. fremleggelse av års- og halvårsregnskaper;
(c) innhente alle nødvendige tillatelser og godkjennelser vedrørende Lånet, som følge av bl.a. endringer i offentlige bestemmelser;
(d) ikke uten Tillitsmannens samtykke å oppta andre lån, som kan vanskeliggjøre nedbetalingen av Lånet og/eller svekke Lånets sikkerhet.
11.0 Disposisjoner over pantobjektet
11.1 Nord-Trøndelag Fylkeskommune er selv debitor for lånet.
12.0 Mislighold
1 2 . 1 Tillitsmannen kan i henhold til bestemmelsene i avtalens punkter 12.2 flg., på vegne av obligasjonseierne erklære Lånet for misligholdt i følgende tilfeller:
(a) Dersom Låntaker på termindato ikke har betalt forfalte renter og/eller avdrag etter avtalens pkt. 9.1;

(b) Dersom Låntaker ikke har betalt påløpte og forfalte omkostninger etter avtalen, innen fem - 5 bankdager etter påkrav;
(c) Dersom Låntaker bryter eller unnlater å oppfylle noen av sine øvrige forpliktelser etter avtalen, eller innen en på forhånd fastsatt frist, ikke har rettet forhold som er i strid med avtalen;
(d) Dersom noen av Låntakers øvrige lån, garantier eller gjeldsforpliktelser forfaller til betaling før ordinært avtalt forfallstidspunkt som følge av Låntakers mislighold, eller Låntaker ikke betaler skyldig beløp i slike forhold til rett tid, eller sikkerheter som er stillet for øvrige lån, garantier eller annen gjeldsforpliktelse kan realiseres;
(e) Dersom låntaker kommer i slik stilling som nevnt i Kommunestyrelovens § 57
(f) Dersom Låntaker har gitt Tillitsmannen feilaktige eller mangelfulle opplysninger som har eller kan få betydning for Låntakers forpliktelser etter avtalen og evnen til å oppfylle disse;
(g) Dersom en situasjon oppstår som etter Tillitsmannens vurdering, også etter konsultasjon med Låntaker, gir Tillitsmannen rimelig grunn til å anta at Låntaker ikke vil kunne oppfylle sine forpliktelser etter avtalen.
12.2 Dersom ett eller flere av de ovennevnte misligholdstilfeller inntreffer, kan Tillitsmannen, for å ivareta obligasjonseiernes interesser, erklære hele Lånet med renter og omkostninger forfalt til betaling. Tillitsmannen kan ta ethvert skritt som den måtte finne påkrevet, for inndrivelse av Lånet.
12.3 Dersom ett eller flere av de ovenfor nevnte tilfeller inntreffer, skal Tillitsmannen erklære Lånet for misligholdt og forfalt til betaling dersom den:
(a) får skriftlig oppfordring om dette fra obligasjonseiere som representerer minst 1/5 av Lånet; eller
(b) etter beslutning på obligasjonseiermøte overensstemmende med avtalens bestemmelser om slike møter, jfr. punkt 14.0. I dette tilfelle plikter Tillitsmannen også å ta ethvert skritt som møtet måtte beslutte til inndrivelse av Lånet og til å søke dekning i pantobjektet. Tillitsmannen kan i dette tilfelle kreve tilfredsstillende sikkerhet for de utgifter som derved måtte påløpe.

12.4 Dersom Tillitsmannen etter vilkårene i punkt 12.2 eller punkt 12.3 erklærer Lånet for misligholdt, skal Tillitsmannen gi Låntaker rekommandert melding om dette.
12.5 Den enkelte obligasjonseier kan ikke på egen hånd søke dekning for sin(e) obligasjon(er) direkte hos Låntaker.
13.0 Dekning av utgifter og offentlige avgifter
13.1 Låntaker skal betale en årlig tillitsmannsavgift NOK 0 pr. år til dekning av Tillitsmannens ordinære utgifter.
13.2 Utover tillitsmannsavgiften plikter Låntaker ved påkrav å dekke ekstraordinære kostnader og andre utgifter som Tillitsmannen måtte ha i forbindelse med Lånet.
13.3 Alle utgifter i forbindelse med notering av Lånet på Oslo Børs, samt registrering og administrasjon av Lånet i VPS, dekkes av Låntaker.
13.4 Eventuelle dokumentavgifter eller andre offentlige avgifter knyttet til Lånet, som er eller vil bli fastsatt av norsk myndighet, bæres av Låntaker. Eventuelle offentlige avgifter og skatter på annenhånds-omsetning av obligasjoner bæres av obligasjonseierne, med mindre annet er bestemt i lov eller forskrift.
14.0 Obligasjonseiermøte
14.1 Betingelser for avholdelse av møtet
For å ivareta obligasjonseiernes interesser skal det avholdes Obligasjonseiermøte når:
(a) Tillitsmannen finner det påkrevet eller
(b) det skriftlig begjæres av obligasjonseiere som representerer minst 1/10 av gjenstående lån, og de i begjæringen oppgir de saker som ønskes behandlet på møtet.
Har Tillitsmannen ikke etterkommet en gyldig begjæring om å innkalle til møte innen 10 - ti - bankdager etter at den har mottatt begjæringen, er vedkommende obligasjonseier(e) berettiget til selv å innkalle til møte til behandling av de i innkallelsen oppgitte saker.
14.2 Møtested, innkallelse og avholdelse av møtet
Obligasjonseiermøte skal etter innkallelse holdes i Tillitsmannens lokaler eller lokaler anvist av Tillitsmannen.

Innkallelsen skal skje med minst 10 - ti - bankdagers varsel gjennom melding fra VPS eller eventuelt ved kunngjøring i Norsk lysingsblad. Innkallelsen skal spesielt angi de saker som skal behandles. Møtet kan kun fatte beslutninger om saker som er nevnt i innkallelsen.
Møtet ledes av en obligasjonseier eller en representant for eierne, valgt på obligasjonseiermøtet. Det skal føres møteprotokoll. Det skal i protokollen angis hvilke obligasjonseiere som møter - personlig eller ved fullmakt - og hvor mange stemmer hver avgir. Videre skal protokollen inneholde de beslutninger som fattes på møtet. Protokollen skal underskrives av møtelederen og to obligasjonseiere, som velges av møtedeltakerne. Protokollen skal oppbevares av Tillitsmannen.
14.3 Stemmerett
På obligasjonseiermøte har hver obligasjonseier en stemme for hver obligasjon han eier. Som legitimasjon for eierforholdet og dermed for stemmeretten, skal obligasjonseieren medbringe til møtet en bekreftet utskrift om eierforholdet fra Verdipapirsentralen utstedt av obligasjonseierens KI. Utskriften må være utstedt og bekreftet etter møteinnkallelsens påførte dato. Utskriften fremlegges for møtelederen. Møtelederen avgjør i tvilstilfelle hvilke obligasjonseiere som kan stemme og hvilke stemmetall den enkelte har.
14.4 Beslutninger på obligasjonseiermøtet
Beslutninger på obligasjonseiermøte fattes med simpelt flertall av de avgitte stemmer, under forutsetning av at obligasjonseiere med obligasjoner tilsvarende 50% av Lånet er representert på møtet. Er et mindre beløp representert, dog over 20% av Lånet, kan det ikke fattes gyldig beslutning med mindre enn 2/3 av de fremmøttes avgitte stemmer.
Er under 20% av Lånet representert kan det ikke fattes gyldig beslutning på det første obligasjonseiermøte saken behandles. Etter ny møteinnkalling og annen gangs behandling av saken i nytt møte, kan det fattes gyldig beslutning etter avstemmingsreglene ovenfor, også i de tilfeller hvor mindre enn 20% av Lånet er representert.
I følgende saker kreves for gyldig beslutning enten at minst 2/3 av de på møtet avgitte stemmer er for beslutningen, eller at obligasjonseiere som representerer minst 50% av Lånet, har stemt for beslutningen:
(a) Beslutning om oppsigelse av Tillitsmannen og om beskikkelse av ny.

(b) Beslutninger som etter Tillitsmannens vurdering medfører vesentlige endringer for Lånets sikkerhet.
(c) Godkjennelse av debitorskifte, også ved fusjon, selskapsovertagelse e.l.
(d) Endring i avtalens bestemmelser vedrørende obligasjonseiernes rettigheter overfor Låntaker, herunder også endringer av forfallsterminer, rentesatser etc.
I alle saker, hvor det ikke er enstemmighet, skal det stemmes skriftlig og stemmetallene tilføres protokollen. I tilfelle av stemmelikhet, er møtelederens stemme avgjørende.
14.5 For så vidt angår valg av ny tillitsmann etter punkt 15.0, skal det - hvis det på første møte ikke er oppnådd det nødvendige flertall for valg av ny tillitsmann - snarest mulig innkalles til nytt møte, hvor valget skjer med simpelt flertall av de avgitte stemmer.
14.6 Gyldig fattede beslutninger på obligasjonseiermøte blir for så vidt de innebærer noen endring i avtalevilkårene - å påtegne avtalen i form av utskrift av protokollen for vedkommende møte, bekreftet av møteleder.
14.7 Tillitsmannen har rett og plikt til å etterkomme og søke iverksatt de beslutninger som gyldig treffes på obligasj onseiermøte.
15.0 Bytte av tillitsmann
15.1 Frasier Tillitsmannen seg sitt verv, velges ny tillitsmann av obligasjonseierne på obligasjonseiermøte, jfr. punkt 14.0 ovenfor.
15.2 Til obligasjonseiermøtet skal det fra Tillitsmannen foreligge forslag til ny tillitsmann. Dersom forslaget til ny tillitsmann forkastes av obligasjonseierne eller det av andre grunner ikke blir valgt ny tillitsmann på møtet, skal saken forelegges Oslo Børs til uttalelse.
Oslo Børs har rett til å fremme forslag til ny kandidat som tillitsmann for Lånet. Dersom det foreligger en vesentlig fare for at obligasjonseierne vil kunne bli skadelidende uten tillitsmann, kan Oslo Børs oppnevne en midlertidig tillitsmann, som skal fungere inntil det er truffet gyldig beslutning om skifte av tillitsmann i Obligasj onseiermøte.

16.0 Avtalens fysiske tilgjengelighet
16.1 Avtalen eller et utdrag av denne, skal være tilgjengelig for enhver obligasjonseier.
16.2 Avtalen eller et utdrag kan fåes ved henvendelse til Tillitsmannen eller Låntaker.
17.0 Konfliktløsning - verneting
17.1 Konflikter som måtte oppstå med utgangspunkt i avtalen og som ikke kan løses i minnelighet, skal avgjøres etter norsk rett og med verneting i Trondheim
Låneavtalen er utstedt i 2 eksemplarer (originaler), hvorav partene beholder ett hver.

AVTALE
mellom
FOKUS BANK A.S (banken) som kontofører utsteder for obligasjoner registrert i VPS
og
NORD-TRØNDELAG FYLKESKOMMUNE (låntaker)
Avtalen omfatter lån nr.: 131 023 9

PQOJS Bank

1. Som kontofører utsteder påtar banken seg å opprette og ivareta føring av låntakers utstederkonto i henhold til Lov om Verdipapirsentral og i medhold av denne avtale.
2. Låntaker plikter å stille til bankens rådighet de faste opplysninger om lånet som skal registreres i VPS. Slike opplysninger må foreligge senest 5 dager før registrering skal skje i VPS. Enhver endring av slike faste opplysninger skal varsles banken 45 dager før registrering i VPS.
3. Bankens oppgaver omfatter dessuten: - å utføre spesialoppdrag for låntaker etter særskilt avtale - annonsering av ny rente og rentebindingsperiode samt underretning av ny rente og rentebindingsperiode til investorene og Oslo Børs.
De nødvendige midler til dekning av avdrag og renter skal ukrevet stilles til disposisjon for banken senest 2 bankdager før forfall. Bankkonto nr. 8673.08.01485 belastes 1 dag før forfall med valuta forfallsdag. Låntaker underrettes skriftlig av banken 14 dager før forfall om størrelse på rente og eventuelle avdrag.
4. Banken er som kontofører utsteder økonomisk ansvarlig for tap i den grad ansvaret følger av VPS-loven § 7-1.
5. Låntaker betaler banken en årlig godtgjørelse på f.t. kr 15.000,- - femtentusen 00/100 for oppgaven som kontofører utsteder. I tillegg kommer alle kostnader fra VPS, Bankenes Betalingssentral samt eventuelle annonseringskostnader o.l.
6. Denne avtale kan sies opp av begge parter med 3 måneders varsel. Oppsigelsestiden kan fravikes dersom begge parter er enige i dette.
7. Avtalen er utferdiget i 2 eksemplarer, hvorav partene beholder hvert sitt.


Prospekt avseende inregistrering av obligationslån
2012/2015
om högst 500 000 000 kronor samt av obligationslån 2012/2015, obligationslån nr 2, om
högst 500 000 000 kronor
Klövern AB (publ)

Viktig information
Detta prospekt ("Prospektet") har upprättats av Klövern AB (publ) ("Bolaget") med anledning av att Bolaget avser att ansöka om inregistrering av obligationerna ("Obligationerna") emitterade under Bolagets obligationslån om högst 500 000 000 SEK 2012/2015 respektive obligationslån om högst 500 000 000 SEK 2012/2015, obligationslån nr 2, ("Obligationslånen") på Företagsobligationslistan vid NASDAQ OMX Stockholm. Referenser till "Klövern" eller "Koncernen" avser i detta prospekt Klövern AB (publ) och dess dotterbolag, om inte annat framgår av sammanhanget, och referenser till Bolaget avser endast moderbolaget Klövern AB (publ) (styrelsen, aktier och Bolagets aktieägare avser moderbolaget Klövern AB:s (publ) styrelse, aktier och aktieägare). MAQS Law Firm Advokatbyrå och Swedbank AB (publ) har i samband med inregistreringen av Obligationerna agerat rådgivare till Bolaget.
Prospektet har upprättats i enlighet med lagen (1991:980) om handel med finansiella instrument och Kommissionens förordning (EG) nr 809/2004 av den 29 april 2004 om genomförande av Europaparlamentets och rådets direktiv 2003/71/EG. Prospektet har godkänts och registrerats hos Finansinspektionen i enlighet med bestämmelserna i 2 kap 25 och 26 §§ lagen (1991:980) om handel med finansiella instrument. Finansinspektionens godkännande och registrering innebär inte någon garanti från Finansinspektionens sida för att sakuppgifterna i Prospektet är korrekta eller fullständiga.
Prospektet har upprättats för att möjliggöra inregistrering av Obligationerna till handel på Företagsobligationslistan vid NASDAQ OMX Stockholm och utgör inte till någon del erbjudande från Bolaget om teckning eller förvärv av Obligationerna.
Svensk lag är tillämplig på Prospektet. Prospektet får inte distribueras i något land där distribution eller försäljning kräver ytterligare prospekt, registrering eller andra åtgärder än de som följer av svensk rätt eller strider mot regler i sådant land. Innehavare av Prospektet eller Obligationer emitterade inom Obligationslånet måste därför informera sig om, och iaktta, eventuella restriktioner.
Prospektet hålls tillgängligt via Finansinspektionens (www.fi.se) och Bolagets (www.klovern.se) respektive webbplatser. Papperskopior kan erhållas från Bolaget.
Prospektet inklusive de handlingar som är införlivade genom hänvisning (se avsnittet "Handlingar införlivade genom hänvisning" nedan) samt eventuella tillägg till Prospektet, innehåller uttalanden om framtidsutsikter, vilka är lämnade av Bolagets styrelse och baserade på styrelsens kännedom om nuvarande förhållanden avseende Bolaget, marknadsförhållanden och i övrigt rådande omvärldsfaktorer.
Siffrorna i detta Prospekt har i vissa fall avrundats, varför vissa tabeller inte alltid summerar korrekt. Med "kronor" avses svenska kronor. Tvist rörande detta Prospekt ska avgöras enligt svensk lag och av svenska domstolar exklusivt.
Begrepp och termer som nyttjas i Prospektet har samma innebörd som i kapitlet "Obligationsvillkor" såtillvida inte annat uttryckligen framgår av Prospektet.
2

INNEHÅLLSFÖRTECKNING

1

RISKFAKTORER .................................................................................................................................... 4

1.1

Risker relaterade till Klövern................................................................................................... 4

1.2

Risker relaterade till obligationslånen ................................................................................... 10

2

ANSVARIGA FÖR PROSPEKTET ........................................................................................................ 12

3

OBLIGATIONSLÅNEN I KORTHET ...................................................................................................... 13

4

BOLAGET OCH VERKSAMHETEN ...................................................................................................... 15

4.1

Ägarförhållanden och ägarstruktur ....................................................................................... 16

4.2

Styrelse, ledande befattningshavare och revisorer............................................................... 16

5

LEGALA FRÅGOR OCH ÖVRIG INFORMATION................................................................................. 18

5.1

Legal struktur........................................................................................................................ 18

5.2

Väsentliga avtal .................................................................................................................... 18

6

DOKUMENT TILLGÄNGLIGA FÖR GRANSKNING ............................................................................. 21

7

HISTORISK FINANSIELL INFORMATION............................................................................................ 21

8

OBLIGATIONSVILLKOR ....................................................................................................................... 22

8.1

VILLKOR FÖR OBLIGATIONSLÅN OM HÖGST SEK 500 000 000, 2012/2015, ISIN:

SE0004453108..................................................................................................................... 22

8.2

VILLKOR FÖR OBLIGATIONSLÅN OM HÖGST SEK 500 000 000, 2012/2015,

OBLIGATIONSLÅN NR 2, ISIN: SE0004491512.................................................................. 37

9

ADRESSER........................................................................................................................................... 52

DEFINITIONER Klövern, Bolaget eller Koncernen Obligationslånen
NASDAQ OMX Stockholm Mkr eller mdr kr Prospektet

Klövern AB (publ), med organisationsnummer 556482-5833, med eller utan dotterbolag beroende på sammanhang
Avser obligationslån om högst SEK 500 000 000, 2012/2015, ISIN: SE0004453108 samt obligationslån om högst SEK 500 000 000, 2012/2015, obligationslån nr 2, ISIN: SE0004491512
NASDAQ OMX Stockholm AB
Med "mkr" avses miljoner svenska kronor och med "mdr kr" avses miljarder svenska kronor
Föreliggande prospekt som upprättats med anledning av inregistrering av Obligationerna på Företagsobligationslistan vid NASDAQ OMX Stockholm

3

1

RISKFAKTORER

Investeringar i företagsobligationer är alltid förenat med ett visst mått av risktagande. Ett antal faktorer påverkar och kan komma att påverka Klöverns resultat och finansiella ställning samt Obligationerna. I detta avsnitt redovisas ett antal riskfaktorer, både generella risker hänförliga till Klöverns verksamhet samt huvudsakliga risker förenade med Obligationslånet i egenskap av finansiellt instrument. Riskbeskrivningen syftar till att beskriva de risker som är förknippade med Klöverns verksamhet och därmed även Klöverns möjligheter att infria sina åtaganden i enlighet med villkoren för Obligationslånen. Faktorerna nedan är inte framställda i prioritetsordning och gör inte anspråk på att vara uttömmande.

Potentiella investerare bör noggrant överväga nedanstående riskfaktorer liksom övrig information i detta Prospekt innan beslut fattas om förvärv av Obligationer. En investerare måste härutöver, ensam eller tillsammans med sina finansiella och andra rådgivare, beakta en allmän omvärldsanalys, övrig information i Prospektet samt generell information om fastighetsmarknaden och fastighetsbolag utifrån sin personliga situation. En investerare bör ha tillräckliga kunskaper för att kunna bedöma riskfaktorerna samt tillräcklig finansiell styrka för att kunna bära dessa risker.

Ytterligare riskfaktorer som för närvarande inte är kända eller som för tillfället inte anses vara betydande skulle också kunna påverka Klöverns framtida verksamhet, resultat och finansiella ställning och därmed även Klöverns möjligheter att infria sina åtaganden i enlighet med villkoren för Obligationslånen.

Samtliga nedan angivna riskfaktorer skulle kunna innebära en negativ effekt på Klöverns verksamhet, ekonomiska ställning och resultat och därmed påverka möjligheterna att infria åtagandena i enlighet med villkoren för Obligationslånen.

1.1

Risker relaterade till Klövern

Makroekonomiska faktorer
Fastighetsbranschen påverkas i stor utsträckning av makroekonomiska faktorer såsom den allmänna konjunkturutvecklingen, tillväxten, sysselsättningen, produktionstakten för nya lokaler, förändringar i infrastruktur, befolkningstillväxt, inflationen och räntenivåerna. Tillväxten i ekonomin påverkar sysselsättningsgraden, som är en väsentlig grund för utbud och efterfrågan på hyresmarknaden och därmed påverkar vakansgrader och hyresnivåer.
Förväntningar om inflationen styr räntan och påverkar därmed finansnettot. Räntekostnaden för skulder hos kreditinstitut är Klöverns enskilt största kostnadspost. På längre sikt får förändringar i räntan en väsentlig påverkan på Klöverns resultat och kassaflöde. Inflationen påverkar också Klöverns kostnader. Utöver detta påverkar förändringar i ränta och inflation även avkastningskraven och därmed fastigheternas marknadsvärden.
Ett flertal av Klöverns hyresavtal är helt eller delvis bundna till konsumentprisindex (KPI), det vill säga är helt eller delvis inflationsjusterade. Om Klöverns kostnader ökar mer på grund av inflation
4

än vad Klövern kompenseras för genom sådan indexering, skulle detta ha en negativ effekt på Klöverns resultat. Det kan inte garanteras att Klövern alltid kommer att kunna teckna hyresavtal som helt eller delvis kompenserar inflationen.
Högre vakansgrad och räntor, ökade kostnader samt lägre hyresnivåer skulle kunna ha en väsentlig negativ effekt på Klöverns verksamhet, finansiella ställning och resultat.
Geografiska risker
Utbud och efterfrågan avseende fastigheter och därmed avkastningen på fastighetsinvesteringar skiljer sig mellan olika geografiska marknader och kan komma att utvecklas på olika sätt inom olika geografiska marknader. Klövern har en väldiversifierad fastighetsportfölj med fastigheter på olika geografiska marknader. Det kan dock inte garanteras att efterfrågan inte sjunker på de flesta eller samtliga geografiska marknader, vilket skulle kunna ha en negativ effekt på Klöverns resultat och finansiella ställning.
Hyresintäkter och hyresutveckling
Om uthyrningsgrad eller hyresnivåer sjunker, oavsett skäl, påverkas Klöverns resultat negativt. Risken för stora svängningar i vakanser och bortfall av hyresintäkter ökar ju fler enskilt stora hyresgäster ett fastighetsbolag har. Det finns inga garantier för att Klöverns större hyresgäster förnyar eller förlänger sina hyresavtal när de har löpt ut, vilket på sikt kan leda till minskade hyresintäkter och ökade vakanser.
Klövern är beroende av att hyresgäster betalar avtalade hyror i tid och det föreligger således en risk för att hyresgäster inställer sina betalningar eller i övrigt inte fullgör sina förpliktelser. Om så inträffar skulle Klöverns resultat kunna påverkas negativt.
Drifts- och underhållskostnader
Driftskostnader utgörs huvudsakligen av kostnader som är taxebundna såsom kostnader för el, renhållning, vatten och värme. Flera av dessa varor och tjänster kan endast köpas från en aktör, vilket kan påverka priset. I den mån eventuella kostnadshöjningar inte kompenseras genom reglering i hyresavtal, eller hyresökning genom omförhandling av hyresavtal, kan Klöverns resultat påverkas negativt.
Underhållsutgifter är hänförliga till åtgärder som syftar till att långsiktigt bibehålla fastighetens standard. Dessa utgifter kostnadsförs i den utsträckning de utgör reparationer och utbyten av mindre delar. Andra tillkommande utgifter av underhållskaraktär aktiveras i samband med att utgiften uppkommer. Klövern har en planering för genomförande av de underhållsåtgärder som bedöms erforderliga. Oförutsedda och omfattande renoveringsbehov kan dock påverka Klövern negativt. Utöver rena underhållskostnader uppkommer normalt även kostnader för hyresgästanpassningar, vilka dock föranleds av nyuthyrning eller att befintlig uthyrning utökas till att omfatta större ytor.
5

Kreditrisk
Kreditrisk definieras som risken att Klöverns motparter inte kan uppfylla sina finansiella åtaganden mot Klövern. Klöverns befintliga och potentiella kunder skulle kunna hamna i ett sådant finansiellt läge att de inte längre löpande kan erlägga avtalade hyror i tid eller i övrigt avstå från att fullgöra sina förpliktelser. Kreditrisk inom finansverksamheten uppstår bland annat vid placering av likviditetsöverskott, vid tecknande av ränteswapavtal samt vid erhållande av lång- och kortfristiga kreditavtal. Det finns inga garantier för att Klöverns motparter kan uppfylla sina åtaganden.
Ränterisk
Klöverns verksamhet finansieras förutom av eget kapital till stor del av upplåning från kreditinstitut och räntekostnader är Klöverns enskilt största kostnadspost. Ränterisken definieras som risken att förändringar i ränteläget påverkar Klöverns räntekostnad. Räntekostnaderna påverkas, förutom av omfattningen av räntebärande skulder, främst av nivån på aktuella marknadsräntor och kreditinstitutens marginaler samt av vilken strategi Klövern väljer för bindningstiden på räntorna. Klöverns genomsnittliga räntenivå per 31 december 2011 uppgick till 4,2 procent och genomsnittliga räntebindningstid till 2,7 år.
Marknadsräntor påverkas främst av den förväntade inflationstakten. De kortare räntorna påverkas främst av Riksbankens så kallade reporänta, vilken utgör ett penningpolitiskt styrinstrument. Penningpolitiken i Sverige syftar till att genom justering av reporäntan söka hålla inflationen på 2 procent. I tider med stigande inflationsförväntningar kan räntenivån väntas stiga och i tider med sjunkande inflationsförväntningar kan räntenivån väntas sjunka. Ju längre genomsnittlig räntebindningstid som Klövern har på sina lån ju längre tid tar det innan en ränteförändring får genomslag i Klöverns räntekostnader. Det bör samtidigt noteras att Klövern vid högre inflation i viss utsträckning kompenseras för högre räntekostnader via ökade hyresintäkter, eftersom Klövern har en så kallad indexklausul i flertalet hyresavtal.
Refinansieringsrisk
Med refinansieringsrisk avses risken att finansiering inte alls kan erhållas, eller endast till kraftigt ökade kostnader. Klöverns räntebärande skulder uppgick per 31 december 2011 till 9 345 mkr.
Under finanskrisen 2008-2009 var volatiliteten och störningarna på finans- och kreditmarknaderna extremt stora, med en minskad likviditet och höjda kreditriskpremier för många kreditinstitut. Trots att Klövern idag bedömer att refinansieringsrisken är liten finns det ingen garanti att framtida refinansiering kommer att kunna ske på skäliga villkor, vilket skulle kunna ha en väsentlig negativ effekt på Klöverns verksamhet, finansiella ställning och resultat.
Värdeförändringar räntederivat
I princip samtliga Klöverns kreditavtal löper i grunden med rörlig ränta. Som en del i hanteringen av ränterisken använder sig Klövern av räntederivat, huvudsakligen ränteswappar och räntetak. Räntederivaten redovisas löpande till verkligt värde i balansräkningen med värdeförändringar i
6

resultaträkningen. I takt med att marknadsräntorna förändras uppstår ett teoretiskt över- eller undervärde på räntederivaten som inte är kassaflödespåverkande. Vid löptidens slut är värdet på derivaten alltid noll. Derivaten utgör ett skydd mot högre räntenivåer, men innebär också att marknadsvärdet på Klöverns räntederivat minskar om marknadsräntorna sjunker, vilket får en negativ effekt på Klöverns finansiella ställning och resultat.
Värdeförändringar fastigheter
Klöverns förvaltningsfastigheter redovisas i balansräkningen till verkligt värde och värdeförändringarna redovisas i resultaträkningen. Orealiserade värdeförändringar är inte kassaflödespåverkande. Klövern värderar varje kvartal 100 procent av fastighetsinnehavet. Av värderingarna utförs 20­30 procent av externa värderare och resterande av Klövern. Detta innebär att varje fastighet i beståndet externvärderas under en rullande 12-månadersperiod.
Värdet på fastigheterna påverkas av ett antal faktorer, dels fastighetsspecifika såsom uthyrningsgrad, hyresnivå och driftkostnader dels marknadsspecifika såsom direktavkastningskrav och kalkylräntor som härleds ur jämförbara transaktioner på fastighetsmarknaden.
Såväl fastighetsspecifika försämringar såsom lägre hyresnivåer och ökad vakansgrad som marknadsspecifika försämringar såsom högre direktavkastningskrav kan föranleda att Klövern skriver ned det verkliga värdet på sina förvaltningsfastigheter, vilket skulle påverka Klöverns resultat och finansiella ställning negativt.
Transaktioner
Alla investeringar är förenade med osäkerhet, såsom risk för bortfall av hyresgäster, miljöförhållanden och tekniska problem. Inför en investering görs en utvärdering som syftar till att identifiera och om möjligt reducera de risker som kan vara förknippade med investeringen, men det finns inga garantier för att framtida verksamheter eller fastigheter som tillkommer genom förvärv påverkar Klöverns resultat och ställning positivt.
Ledande befattningshavare, övrig personal och operationell risk
Operationell risk definieras som risken att åsamkas förluster på grund av bristfälliga rutiner och/eller oegentligheter. God intern kontroll, ändamålsenliga administrativa system, kompetensutveckling och tillgång till pålitliga värderings- och riskmodeller är en god grund för att garantera operationell säkerhet.
Klövern hade 132 anställda per 31 december 2011, vilkas kunskap, erfarenhet och engagemang är viktiga för Klöverns framtida utveckling. Klövern skulle påverkas negativt om ett flertal av dess anställda samtidigt skulle lämna Klövern eller om Klöverns administrativa säkerhet och kontroll skulle brista.
7

Konkurrens
Klövern verkar i en bransch som är utsatt för konkurrens. Klöverns framtida konkurrensmöjligheter är bland annat beroende av Klöverns förmåga att ligga i framkant och snabbt reagera på befintliga och framtida marknadsbehov. Klövern kan därför tvingas göra kostnadskrävande investeringar, omstruktureringar eller prissänkningar för att anpassa sig till en ny konkurrenssituation. En ökad konkurrens skulle kunna verka negativt på Klöverns resultat och finansiella ställning.
Tekniska risker
Fastighetsinvesteringar är förknippade med en teknisk risk. Med teknisk risk förstås de riskförhållanden som är förknippade med den tekniska driften av fastigheten, såsom risken för konstruktionsfel, andra dolda fel eller brister, skador (exempelvis genom brand eller annan naturkraft) samt föroreningar. Genom att investera i fastigheter med god teknisk standard, antingen nybyggda eller nyligen renoverade fastigheter, kan den tekniska risken minskas. Det kan dock inte uteslutas att betydande oförutsedda kostnader kan uppstå. Om sådana tekniska problem skulle uppstå kan de komma att medföra betydligt ökade kostnader för fastigheterna och därmed även komma att påverka Klöverns resultat och finansiella ställning negativt.
Legala risker
Nya lagar eller regler eller förändringar avseende tillämpningen av befintliga lagar eller regler som är tillämpliga på Klöverns verksamhet eller kundernas verksamhet kan påverka Klöverns verksamhet negativt.
Miljörisker
Fastighetsförvaltning och fastighetsexploatering medför miljöpåverkan. Klövern har fastställt en miljöpolicy och arbetar aktivt med miljöfrågor. Enligt miljöbalken har den som bedrivit en verksamhet som har bidragit till förorening även ett ansvar för efterbehandling. Om inte verksamhetsutövaren kan utföra eller bekosta efterbehandling av en förorenad fastighet är den som förvärvat fastigheten, och som vid förvärvet känt till eller då borde ha upptäckt föroreningarna, ansvarig. Det innebär att krav, under vissa förutsättningar, kan riktas mot Klövern för marksanering eller efterbehandling avseende förekomst eller misstanke om förorening i mark, vattenområden eller grundvatten för att ställa fastigheten i sådant skick som följer av miljöbalken. Sådana krav kan påverka Klöverns resultat negativt. Klövern har inte gjort någon fullständig utredning av eventuella miljöföroreningar i fastighetsbeståndet, men bedömer att vare sig befintliga eller tidigare bedrivna verksamheter i fastigheterna föranleder några miljörisker som väsentligen skulle kunna påverka Klöverns ställning. Vid förvärv av fastigheter där risk för miljöpåverkan bedöms föreligga föregås förvärvet av miljöutredningar. Dessa utredningar kartlägger eventuell förekomst av miljöskadlig verksamhet som bedrivits eller om fastigheterna innehåller miljörisker.
8

Skatterisker och underskottsavdrag
Förändringar i bolags- och fastighetsskatt, liksom övriga statliga pålagor och bidrag, kan påverka förutsättningarna för Klöverns verksamhet. Det finns inga garantier för att dessa pålagor och bidrag kommer att vara oförändrade i framtiden. Det kan inte uteslutas att skattesatser förändras i framtiden eller att andra ändringar sker i det statliga systemet som påverkar fastighetsägandet. I flertalet av Klöverns hyresavtal svarar dock hyresgästen för vid varje tid belöpande fastighetsskatt. Förändringar av bolagsskatt och övriga statliga pålagor kan komma att påverka Klöverns resultat negativt.
Klövern förfogar över underskottsavdrag, vilka tillsammans med möjligheten att göra skattemässiga avskrivningar samt skattemässiga avdrag för vissa investeringar i fastigheterna, gör att aktuell skatt endast uppstår i begränsad omfattning, nämligen för de få dotterbolag där skattemässiga koncernbidragsförutsättningar inte föreligger.
Klövern kan inte lämna några garantier för att dagens, eller nya, skatteregler inte innebär begränsningar i möjligheterna att utnyttja underskottsavdragen. Det pågår ständigt arbete med förändringar i lagstiftning och praxis gällande beskattning av företag. En förändring av skattelagstiftning eller praxis som innebär exempelvis förändrad bolagsskattesats eller förändrade möjligheter till skattemässiga avskrivningar eller möjligheterna att utnyttja underskottsavdrag kan medföra en framtida förändrad skattesituation för Klövern.
Ägarförändringar, som innebär att det bestämmande inflytandet över Klövern förändras, kan innebära begränsningar, helt eller delvis, av möjligheten att utnyttja dessa underskottsavdrag. Det bestämmande inflytandet anses bland annat förändras när en grupp fysiska personer, inklusive närstående och bolag, tillsammans förvärvar mer än 50 procent av bolaget under en femårsperiod om var och en förvärvar minst 5 procent i bolaget. De fysiska personerna behöver inte samarbeta eller ens vara medvetna om varandra för att regeln ska bli tillämplig. Beroende på hur regeln ska tolkas kan även små ägarförändringar begränsa underskotten. Då Klöverns aktie är noterad kan emellertid Klövern inte lämna några garantier för att en sådan ägarförändring inte uppstår. Ökad skattebörda eller andra eventuella negativa förändringar av statens och kommunens reglering avseende ägande, drift och uthyrning av fastigheter kan ha en negativ effekt på Klöverns verksamhet, finansiella ställning och resultat.
Tvister
Klövern har ett pågående skatteärende av större dignitet, vilket avser ett skattetillägg om 493 mkr utan avdragsyrkande. Förvaltningsrätten i Stockholm har undanröjt nämnda skattetillägg och domen innebär att Skatteverkets beslut upphävs. Dock har Skatteverket fram till den 13 maj 2012 möjlighet att överklaga förvaltningsrättens dom. Förutom nämnda ärende, finns ett mindre pågående skatteärende, som i sämsta fall kan leda till en skattekostnad om cirka 21 mkr. Se vidare sidan 20. Det kan inte uteslutas att Klövern kan komma att bli inblandat i andra tvister i framtiden. Ett negativt utslag på den tvist som nämnts eller tvist av annan typ skulle kunna ha en negativ effekt på Klöverns verksamhet, ekonomiska ställning och resultat.
9

1.2

Risker relaterade till obligationslånen

Obligationslån kan innehålla element som medför särskilda risker för investerare. Obligationerna löper med en, relativt sett, hög ränta, vilket är att se som en kompensation för den, relativt sett högre risk som en investerare bär jämfört med en investering i exempelvis statsobligationer. En höjning av den allmänna räntenivån kan medföra att värdet på Obligationerna minskar.

Likviditetsrisker
Klövern kan inte garantera att en likvid handel i Obligationerna uppstår och upprätthålls. Klövern kommer att ansöka om inregistrering av Obligationerna på Företagsobligationslistan vid NASDAQ OMX Stockholm i samband med att Finansinspektionen godkänner detta Prospekt. Även om ett värdepapper är upptaget till handel på en reglerad marknad förekommer inte alltid efterfrågan och handel med Obligationerna. Detta kan medföra att innehavare inte kan sälja sina Obligationer vid önskad tidpunkt eller till kurser med en avkastning jämförbar med liknande placeringar som har en existerande och fungerande andrahandsmarknad. Bristande likviditet i marknaden kan ha en negativ inverkan på marknadsvärdet av Obligationerna.

Kreditrisk
Investerare i Obligationerna har en kreditrisk på Klövern. Investerarens möjlighet att erhålla betalning under Obligationslånets villkor är därför beroende av Klöverns möjlighet att infria sina betalningsåtaganden, vilket i sin tur i stor utsträckning är beroende av utvecklingen av Klöverns verksamhet och dess finansiella ställning. Klöverns finansiella ställning påverkas av ett flertal riskfaktorer, av vilka ett antal har diskuterats ovan.
En ökad kreditrisk kan medföra att marknaden prissätter Obligationerna med högre riskpremie, vilket skulle påverka Obligationernas värde negativt. En annan aspekt av kreditrisken är att en försämrad finansiell ställning kan medföra att Klöverns kreditvärdighet minskar och att Klöverns möjligheter till skuldfinansiering vid slutet av Obligationslånets löptid försämras.

Förmånsrätt
Klövern har inom ramen för sin finansiering tagit upp lån från kreditinstitut och därvid pantsatt pantbrev i vissa fastigheter och vissa aktiebrev i Klöverns fastighetsägande dotterbolag. Sådana lån utgör normalt en prioriterad fordran på Klövern. Klövern avser även att fortsättningsvis söka en ändamålsenlig och förmånlig finansiering varför ytterligare pantsättning inom ramen för sådana, nya, lån kan komma att ske.
Obligationslånen utgör en oprioriterad förpliktelse för Klövern. Detta innebär att innehavare av Obligationer i händelse av Klöverns likvidation, företagsrekonstruktion eller konkurs, normalt erhåller betalning efter det att eventuella prioriterade fordringshavare, normalt sett med förmånsrätt till vissa tillgångar, har fått fullt betalt.

10

Varje investerare bör vara medveten om att det finns en risk att den som investerar i Obligationer kan förlora hela, eller delar av, sin placering i händelse av Klöverns likvidation, konkurs eller en företagsrekonstruktion. Euroclear Obligationerna är anslutna till Euroclear Sweden AB:s ("Euroclear") kontobaserade system, varför inga fysiska värdepapper har givits ut eller kommer att ges ut. Clearing och avveckling vid handel med Obligationerna sker i Euroclears kontobaserade system liksom utbetalning av ränta och inlösen av kapitalbelopp. Investerarna är därför beroende av funktionaliteten i Euroclears kontobaserade system. Fordringshavarmöte Villkoren för Obligationslånen innehåller vissa bestämmelser avseende Fordringshavarmöte som kan hållas i syfte att avgöra frågor som rör Fordringshavares intressen. Dessa bestämmelser tillåter angivna majoriteter att binda alla innehavare av Obligationer, inklusive innehavare av Obligationer som inte har deltagit och röstat vid det aktuella mötet eller som har röstat på annat vis än krävd majoritet, till beslut som är fattade vid ett i behörig ordning sammankallat och genomfört Fordringshavarmöte.
11

2

ANSVARIGA FÖR PROSPEKTET

I mars 2012 emitterade Klövern de Obligationslån som avses i detta Prospekt. Prospektet är upprättat med anledning av att Klövern kommer att ansöka om inregistrering av Obligationerna på Företagsobligationslistan vid NASDAQ OMX Stockholm och i enlighet med bestämmelserna i 2 kap. lagen om handel med finansiella instrument och i Kommissionens förordning (EG) nr 809/2004 av den 29 april 2004 om genomförande av Europaparlamentets och rådets direktiv 2003/71/EG.
Bolaget och dess styrelse ansvarar för innehållet i Prospektet. Härmed försäkras att Bolaget har vidtagit alla rimliga försiktighetsåtgärder för att säkerställa att uppgifterna i Prospektet, såvitt Bolaget vet, överensstämmer med de faktiska förhållandena och att ingenting är utelämnat som skulle kunna påverka dess innebörd. Endast under de förutsättningar och i den omfattning som följer av svensk lag svarar Bolagets styrelseledamöter för innehållet i Prospektet. Härmed försäkras att Bolagets styrelse har vidtagit alla rimliga försiktighetsåtgärder för att säkerställa att uppgifterna i Prospektet, såvitt styrelsen vet, överensstämmer med de faktiska förhållandena och att ingenting är utelämnat som skulle kunna påverka dess innebörd.

Nyköping den 10 april 2012
Klövern AB (publ) Styrelsen

12

3

OBLIGATIONSLÅNEN I KORTHET

Detta avsnitt innehåller en allmän och översiktlig beskrivning av Obligationslånen och utgör inte en fullständig beskrivning av Obligationslånen. Ett beslut att investera i Obligationerna ska därför baseras på en bedömning från investerarnas sida av Prospektet i dess helhet, inklusive de handlingar som införlivas genom hänvisning. Villkoren för respektive Obligationslån framgår av avsnittet "Obligationsvillkor".

Sammanfattande beskrivning av obligationslånen
Obligationerna har formen av skuldförbindelser avsedda för allmän omsättning, vilka bekräftar att innehavaren har en fordran på Klövern. Obligationerna utgör direkta, ovillkorade, oprioriterade, icke säkerställda och icke efterställda förpliktelser för Klövern. Obligationslånen har emitterats i syfte att förbereda Klövern i finansiellt hänseende för expansion och för att diversifiera Klöverns finansiering.
Obligationslånen uppgår till ett totalt belopp om högst 500 000 000 kronor var, är denominerade i SEK och har ISINkod SE0004453108 respektive obligationslån nr 2 ISINkod SE0004491512. Obligationslånen har utgivits under svensk rätt och är anslutna till Euroclears kontobaserade system. Innehav av Obligationerna registreras på respektive innehavares avstämningskonto. Utbetalning av ränta och nominellt belopp samt, om tillämpligt, avdrag för preliminärskatt sker genom Euroclears försorg.
Innehavare av Obligationerna har rätt till räntebetalning och Bolaget ska lösa in Obligationernas nominella belopp på relevant inlösendag. Obligationslånen förfaller till återbetalning den 2 mars 2015 eller sådan tidigare dag som följer av villkoren för Obligationslånen.
Under vissa förutsättningar angivna under avsnitt 6 (Förtida inlösen på Obligationsinnehavarnas begäran) i villkoren för Obligationslånen äger innehavare rätt att begära att Bolaget löser in dess Obligationer till ett belopp motsvarande det nominella beloppet jämte upplupen ränta.
På Återbetalningsdagen ska Klövern lösa in alla utestående Obligationer till dess nominella belopp jämte upplupen ränta. Betalning av nominellt belopp och upplupen ränta ska ske till den som är antecknad på avstämningskonto som innehavare eller som i annat fall är berättigad att ta emot betalning under en Obligation på avstämningsdagen före Återbetalningsdagen. Rätten till betalning av nominellt belopp preskriberas tio år från den slutliga inlösendagen.
Obligationerna löper med en räntesats om STIBOR 3 månader + 4,0 procentenheter, från Lånedatumet till och med Återbetalningsdagen. Räntan erläggs kvartalsvis i efterskott på respektive ränteförfallodag och beräknas på faktiskt antal dagar dividerat med 360 dagar. Ränteförfallodagar är den 30 mars, 30 juni, 30 september och 30 december varje år samt Återbetalningsdagen. Rätten till betalning av räntebelopp preskriberas tre år efter respektive ränteförfallodag. Ränteberäkningen utförs av Euroclear.
Swedbank AB (publ) är emissionsinstitut och Swedish Trustee AB (publ) är Agent för Obligationslånen. Även utan särskilt uppdrag från innehavarna av Obligationerna är Agenten, eller den person Agenten sätter i sitt ställe, med stöd av villkoren för Obligationslånen berättigad att i allt
13

som rör Obligationerna, såväl vid som utom domstol eller exekutiv myndighet, företräda obligationsinnehavarna i förhållande till Klövern. Agenten har rätt att, när som helst, kalla till möte eller påkalla skriftligt beslutsförfarande bland obligationsinnehavarna, se vidare avsnitt 15 (Fordringshavarmöte) i villkoren för Obligationslånen, vilket kan leda till att majoritetsbeslut fattas med bindande verkan för samtliga obligationsinnehavare. Obligationerna har emitterats genom en så kallad "private placement" där Obligationerna har erbjudits till och köpts av ett antal institutionella och andra investerare. Inga Obligationer med ISINkod SE0004453108 har emitterats eller kommer att emitteras efter den 2 mars 2012, eftersom Obligationslånet var fulltecknat redan vid utgivandet. Obligationslån nr 2, ISINkod SE0004491512, med ett rambelopp om högst SEK 500 000 000 har emitterats för 320 mkr i dagsläget. Bolaget avser att inregistrera Obligationerna för handel på Företagsobligationslistan vid NASDAQ OMX Stockholm i enlighet med avsnitt 11 (Särskilda åtaganden) i villkoren för Obligationslånen. Bolaget kommer att ansöka om inregistrering av Obligationerna för handel på Företagsobligationslistan vid NASDAQ OMX Stockholm i samband med att Finansinspektionen godkänner detta Prospekt. Att ansökan om notering av Obligationerna hos NASDAQ OMX Stockholm lämnas in till NASDAQ OMX Stockholm utgör dock ingen garanti för att en sådan ansökan ska bli godkänd. De uppskattade kostnaderna för upptagande till handel av Obligationerna är 200 000 kr. Obligationerna är fritt överlåtbara och handel med Obligationerna mellan investerare kan förekomma från det datum då Obligationerna gavs ut. Rådgivare MAQS Law Firm Advokatbyrå AB och Swedbank AB (publ) har i samband med emissionen av Obligationerna agerat rådgivare till Klövern.
14

4

BOLAGET OCH VERKSAMHETEN

Klövern är ett fastighetsbolag som med närhet och engagemang möter kundens behov av lokaler och tjänster i svenska tillväxtregioner. Klövern är ett av de större börsnoterade fastighetsbolagen i Sverige med kommersiella lokaler som inriktning. Per 31 december 2011 ägde Klövern 255 fastigheter med en uthyrningsbar yta om över 1 561 tkvm till ett värde om 14 880 mdr kr. Klöverns totala hyresvärde per 31 december 2011 uppgick till 1 554 mkr. Huvudkontoret för Klövern ligger i Nyköping. Klöverns stamaktie och preferensaktie är upptagna till handel på NASDAQ OMX Stockholm Mid Cap.

Klövern är ett tillväxtorienterat fastighetsbolag med visionen "att skapa morgondagens samhällen". Klövern fokuserar på att vara marknadsledande i tio olika städer i Mellansverige, med en affärsenhet i varje stad. För att optimera verksamheten samarbetar de tio affärsenheterna inom tre geografiska marknadsområden ­ Syd (Borås, Linköping, Norrköping och Nyköping), Väst (Karlstad, Västerås och Örebro) samt Öst (Kista, Täby och Uppsala). Klöverns fastighetsbestånd utgörs främst av kommersiella lokaler inom ramen för Business och Science Parks, småföretagsparker och cityfastigheter. Affärsidén är att med närhet och engagemang möta kundens behov av lokaler och tjänster i svenska tillväxtregioner. Tillväxtambitionen innebär en målsättning om en nettotillväxt i fastighetsbeståndet om minst 1 mdr kr per år och på sikt ett fastighetsvärde om minst 25 mdr kr, då ett större eget kapital och högre likviditet i aktien breddar antalet möjliga institutionella investerare.

Klövern offentliggjorde ett offentligt uppköpserbjudande av aktierna i Dagon AB i december 2011. Klövern har i mars 2012 offentliggjort att Klövern fullföljer budet. Erbjudandet accepterades av aktieägare representerade 99,8 procent av rösterna och kapitalet i Dagon. I samband med det offentliga uppköpserbjudandet genomfördes en fondemission av preferensaktier till Klöverns befintliga aktieägare för att uppnå erforderlig ägarspridning bland ägarna av preferensaktierna, vilket var en förutsättning för att notera preferensaktien för handel på NASDAQ OMX Stockholm. Förvärvet av Dagon innebär att Klöverns fastighetsvärde växer från 15 till 20 mdr kr och att Klövern etablerar sig på nya expansiva marknader i bl a Öresund och Göteborg. Klövern har efter förvärvet av Dagon ett fastighetsbestånd om 380 fastigheter till ett värde om drygt 20 mdr kr, ett totalt bedömt hyresvärde om cirka 2,2 mdr kr. Fastighetsbeståndet är fokuserat på kommersiella fastigheter samt fördelat i huvudsak på ett antal tillväxtorter i södra och mellersta Sverige.

15

4.1

Ägarförhållanden och ägarstruktur

I tabellen nedan redovisas de största aktieägarna i Klövern per 31 december 2011 samt ägarstruktur.

Aktieägare Corem Property Group Arvid Svensson Invest Rutger Arnhult via företag* Brinova Inter Länsförsäkringar fonder Swedbank Robur fonder* Länsförsäkringar Södermanland JP Morgan Chase NA BNP Paribas Securities Handelsbanken fonder Övriga aktieägare Totalt utestående aktier Återköpta aktier Totalt registrerade aktier
* Ägargrupp

Antal aktier, tusental 32 200 24 159 10 502 9 861 5 570 4 576 4 545 3 496 3 357 3 259 59 278
160 803 5 741
166 544

Andel av kapital och
röster, % 20,0 15,0 6,5 6,1 3,5 2,8 2,8 2,2 2,1 2,0 37,0
100,0

4.2

Styrelse, ledande befattningshavare och revisorer

Bolagets styrelse består av sju ordinarie ledamöter och ingen suppleant. Styrelsen och ledningen nås via bolagets adress Box 1024, 611 29 Nyköping, telefon 0155-44 33 00. Fem av styrelsens sju ledamöter äger direkt eller via bolag aktier i Klövern.

Styrelse

Fredrik Svensson

Rutger Arnhult

Ann-Cathrin Bengtson

Styrelseordförande, invald i styrelsen 2005.
Fredrik Svensson är verkställande direktör i AB Arvid Svensson samt styrelseledamot i Fastighets AB Balder, Dagon AB och Tenzing AB.

Styrelseledamot och VD i Klövern, invald i styrelsen 2009, anställd sedan 2012.
Rutger Arnhult är styrelseledamot i Corem Property Group AB, M2 Asset Management AB och Vytal Diagnostics AB.

Styrelseledamot, invald i styrelsen 2011.
Oberoende ledamot.

Beroende relativt större ägare.

Beroende relativt större ägare och Bolaget.

16

Eva Landén

Anna-Greta Lundh

Erik Paulsson

Styrelseledamot, invald i styrelsen Styrelseledamot, invald i styrelsen Styrelseledamot, invald i styrelsen

2011.

2003.

2011.

Eva Landén är verkställande direktör i Corem Property Group AB.
Beroende relativt större ägare.

Anna-Greta

Lundh

är

verkställande direktör och

styrelseledamot i Länsförsäkringar

Södermanland samt vice

styrelseordförande i Humlegården

Holding II AB, Humlegården

Holding III AB och Humlegården

Holding I AB.

Erik

Paulsson

är

styrelseordförande i Backahill AB,

Fabege AB, SkiStar Aktiebolag

och Wihlborgs Fastigheter AB,

samt styrelseledamot i Brinova

Fastigheter AB och Nolato AB.

Oberoende ledamot.

Oberoende ledamot.

Gustaf Hermelin
Styrelseledamot, invald i styrelsen 2003.
Gustaf Hermelin är verkställande direktör i Brinova Fastigheter AB samt styrelseledamot i Diös Fastigheter AB och AMF Fastigheter.
Beroende relativt Bolaget.

Ledande befattningshavare
Rutger Arnhult, VD se under Styrelse. Britt-Marie Einar, Finans- och IR-chef, vVD Mikael Forkner, Enhetschef i Norrköping, Marknadsområdeschef Syd Hans Lindh, Enhetschef i Västerås, Marknadsområdeschef Väst Elisabeth Norling, Personal- och miljöchef Mattias Rickardsson, Ekonomichef Per-Gunnar Sabel, Marknadsområdeschef Öst, vVD

Det föreligger ingen intressekonflikt mellan någon av styrelseledamöternas eller de ledande befattningshavarnas privata intressen gentemot Bolaget.
Revisorer
Ernst & Young AB är vald till Klöverns revisionsbyrå från och med årsstämman 2011. Ernst & Young AB har handlagt revisionen i Klövern sedan 2000. Ansvarig revisor är Mikael Ikonen, auktoriserad revisor, medlem i FAR SRS, född 1963. Mikael Ikonen har varit revisor i Klövern sedan årsstämman 2007.
17

5

LEGALA FRÅGOR OCH ÖVRIG INFORMATION

5.1

Legal struktur

Klövern är ett publikt aktiebolag med firmanamnet Klövern AB och med säte i Nyköping. Bolagets organisationsnummer är 556482-5833. Bolaget bildades och registrerades 1994 och bytte verksamhetsinriktning 2002. Bolagets verksamhet regleras av aktiebolagslagen (2005:551) och Bolaget är anslutet till Euroclear Sweden AB.

Föremålet för Klöverns verksamhet är att, direkt eller indirekt genom dotterbolag, förvärva, äga, förvalta, utveckla och försälja fastigheter, samt därmed förenlig verksamhet. På sidan 20, under rubriken "Koncernstruktur" finns uppgifter om Klöverns dotterbolag. Samtliga dotterbolag är bildade i Sverige och helägda av Klövern.

5.2

Väsentliga avtal

Förvaltningsavtal Fastighetsförvaltningen sköts till absoluta merparten av egen personal.

Anställningsavtal Anställningsavtalen är ingångna på marknadsmässiga villkor.

Hyresavtal
Klövern är inte beroende av något enskilt hyreskontrakt. Hyresavtalen är dock sammantaget av väsentlig betydelse för Bolagets verksamhet. Hyresavtalen har en varierande löptid. Uppsägningstiden varierar men understiger normalt inte nio månader.

Större åtagande
Klövern har i ett överlåtelseavtal åtagit sig att under fyra år hyra ut 5 000 kvm kontor till en hyresnivå på 2 100 kr per kvm i en fastighet. Den maximala risken om inga lokaler hyrs ut är 10,5 mkr per år.

Finansieringsavtal
Klövern är finansierat med eget kapital och skulder. Huvuddelen av skulderna utgörs av räntebärande skulder. Upplåning sker genom upptagande av lån i bank med kortfristig räntebindning där ränterisken begränsas genom derivat. Målet för kapitalbindningen är minst tre år. Som säkerhet för lån har Klövern lämnat pantbrev i fastigheter, aktier och reverser i dotterbolagen samt moderbolagsborgen. Kreditavtalen innehåller sedvanliga villkorsbestämmelser om "change of control" (kontrollägarskifte) och "cross default" (uppsägning vid kontraktsbrott) samt så kallade kovenanter avseende nivåer för soliditet, räntetäckningsgrad och belåningsgrad. Klöverns

18

skuldsättningsgrad påverkas dels av finansiell risknivå, dels av lånemarknadens krav på det egna kapitalets storlek för att bevilja marknadsmässiga finansieringsförutsättningar. Klövern hade per den 31 december 2011 utestående räntebärande skulder om 9 345 mkr.
Övriga väsentliga avtal
Utöver vad som redogörs för i detta avsnitt är Klövern inte beroende av något enskilt avtal som är av större betydelse för Klöverns verksamhet eller lönsamhet.
Rättsliga förfaranden och skiljeförfaranden
Högsta förvaltningsdomstolen (HFD) beslutade i juni 2011 i Skatteverkets favör i frågan om det går att påföra ett skattetillägg utan att sakprövning skett. HFD återförvisade frågan huruvida Klövern lämnat oriktig uppgift i ett avdragsyrkande om ytterligare underskottsavdrag, med påföljden om ett skattetillägg på 493 mkr, till förvaltningsrätten. Förvaltningsrätten har i dom, meddelad den 13 mars 2012, undanröjt skattetillägget. Domen innebär att Skatteverkets beslut om skattetillägg på 493 mkr upphävs. Skatteverket har dock fram till den 13 maj 2012 möjlighet att överklaga förvaltningsrättens dom till Kammarrätten.
I september beslutade Högsta förvaltningsdomstolen att inte bevilja prövningstillstånd för Klöverns yrkande om ytterligare underskottsavdrag på 4 933 mkr, efter att tidigare instanser beslutat i Skatteverkets favör. Frågan går inte att överklaga utan är därmed slutligen avgjord.
Skatteverket har vid revision av taxering för beskattningsåret 2007 beslutat att upptaxera Bolaget med cirka 77 mkr, vilket kan medföra att en skattekostnad om cirka 21 mkr uppkommer. Bolaget har överklagat beslutet till förvaltningsrätten.
Klöverns styrelse känner i övrigt inte till några andra omständigheter som skulle kunna leda till att något rättsligt förfarande eller skiljeförfarande med betydande effekter på Klöverns finansiella ställning eller lönsamhet skulle kunna uppkomma.
Försäkringar
Klövern innehar för branschen sedvanliga företags- och fastighetsförsäkringar. Med hänsyn tagen till verksamhetens art och omfattning bedömer Klöverns styrelse att moderbolaget och dotterbolagen innehar ett tillfredsställande försäkringsskydd.
Miljöarbete
Lagstiftning och miljökrav utgör grunden för Klöverns miljöarbete. Klövern följer de lagar och myndighetskrav som finns för fastighetsförvaltning. Kraven avser i huvudsak obligatorisk ventilationskontroll, energideklaration, besiktningar samt arbetsmiljökrav. Klövern har fastställt en miljöpolicy och arbetar aktivt med miljöfrågor.
19

Väsentliga förändringar

Utöver det uppköpserbjudande till aktieägarna i Dagon AB (publ) som fullföljdes i mars 2012 samt förevarande obligationslån har inga väsentliga förändringar inträffat i Klöverns finansiella ställning eller ställning på marknaden sedan 31 december 2011. Det har inte heller skett några väsentliga negativa förändringar i Klöverns framtidsutsikter sedan den senaste reviderade årsredovisningen offentliggjordes.

5.3

Koncernstrukturen

Klövern AB (publ), 556482-5833

Dotterbolag till Klövern

Dotterföretag/Org. nr/Säte Klövern Strand AB, 556442-0098, Nyköping Klövern Ström AB, 556603-1067, Nyköping Klövern Komp Ström AB, 556688-5256, Nyköping Klövern Adam AB, 556494-9699, Nyköping Klövern Komp Adam AB, 556643-6647 Nyköping Klövern Barkenlund AB, 556554-8772, Nyköping Klövern Bobby AB, 556594-9780, Nyköping Klövern Komp Bobby AB, 556678-9938, Nyköping Klövern Charbel AB, 556594-9814, Nyköping Klövern Dante AB, 556594-9830, Nyköping Klövern Efraim AB, 556594-9855, Nyköping Klövern Ett AB, 556610-3106, Nyköping Klövern Frippe AB, 556634-5657, Nyköping Klövern Komp Ett AB, 556613-4085, Nyköping Klövern Karl AB, 556708-7985, Nyköping Klövern Love Holding AB, 556797-0602, Nyköping Övriga dotterföretag, vilande

Antal aktier 80 000
104 000 1 000 1 000 1 000 1 000 1 000 1 000 1 000 1 000 1 000 1 000 1 000 1 000 1 000
100 000

Andel i % 1) 100 100 100 100 100 100 100 100 100 100 100 100 100 100 100 100

1) Ägarandelen av kapitalet avses, vilket även överensstämmer med andelen av rösterna för totalt antal aktier.
Tabellen ovan visar ej dotterdotterbolag.

20

6

DOKUMENT TILLGÄNGLIGA FÖR GRANSKNING

Kopior av följande dokument kan under hela Prospektets giltighetstid granskas på Klöverns huvudkontor, Nyckelvägen 14, Nyköping, på ordinarie kontorstid under vardagar: Bolagsordning för Klövern. Reviderad årsredovisning för år 2010 och årsredovisning för år 2009. Bolagsordning och finansiella rapporter finns även att tillgå på Klöverns webbsida, www.klovern.se.

7

HISTORISK FINANSIELL INFORMATION

Prospektet består av, utöver föreliggande dokument, följande handlingar som införlivas genom hänvisning:
1. Klöverns årsredovisning och revisionsberättelse för räkenskapsåret 2010
2. Klöverns årsredovisning och revisionsberättelse för räkenskapsåret 2009
Samtlig historisk finansiell information för 2009 och 2010 är upprättad enligt IFRS och har granskats av revisor.
Samtliga ovanstående handlingar kommer under Prospektets giltighetstid att finnas tillgängliga i elektronisk form på Klöverns webbsida, www.klovern.se.

21

8

OBLIGATIONSVILLKOR

8.1

VILLKOR FÖR OBLIGATIONSLÅN OM HÖGST SEK 500 000 000, 2012/2015, ISIN:

SE0004453108

1. DEFINITIONER

I föreliggande villkor ska följande benämningar ha den innebörd som anges nedan.

"Agent"

Fordringshavarnas agent under dessa Villkor från tid till annan, initialt, Swedish Trustee AB (organisationsnummer 556882-1879, Strandvägen 35, 114 56 Stockholm);

"Avnoteringshändelse"

uppstår om vid någon tidpunkt: (i) Bolagets stamaktier inte är noterade och upptagna till handel på NASDAQ OMX Stockholm eller annan reglerad marknad, dock inte om detta beror på att ett offentlig uppköpserbjudande lämnas avseende aktierna i Bolaget och erbjudandet lämnas av ett bolag vars aktier är noterade på NASDAQ OMX Stockholm eller annan reglerad marknad, eller (ii) handel med Bolagets stamaktier på NASDAQ OMX Stockholm är handelsstoppad under en sammanhängande period överstigande 15 handelsdagar samtidigt som NASDAQ OMX Stockholm i övrigt är öppen för handel;

"Avstämningsdag"

femte Bankdagen före Ränteförfallodag respektive Återbetalningsdag, eller den Bankdag närmare respektive förfallodag som generellt kan komma att tillämpas på den svenska obligationsmarknaden;

"Bankdag"

dag i Sverige som inte är söndag eller allmän helgdag eller som beträffande betalning av skuldebrev inte är likställd med allmän helgdag;

"Bolaget"

Klövern AB (publ) (organisationsnummer 5564825833, Box 1024, 611 29 Nyköping);

"Eget Kapital"

totalt eget kapital för Koncernen i enlighet med IFRS;

"Emissionsinstitut"

Swedbank AB (publ) (organisationsnummer 5020177753, 105 34 Stockholm) som från tid till annan kommer att utföra vissa tjänster i enlighet med dessa Villkor;

"ES"

Euroclear Sweden AB (organisationsnummer 556112-8074, Box 191, 101 23 Stockholm);

22

"Finansiella Förpliktelser"
"Fordringshavare" "Fordringshavarmöte" "Förtida Inlösendag" "Justerat Lånebelopp" "Koncernbolag"

skuldsättning hänförlig till
1. upptagna lån eller utnyttjade kreditfaciliteter
2. emitterade konvertibler, skuldebrev, obligationer eller liknande instrument;
3. avtal om hyra, köp eller leasing som enligt god redovisningssed är att betrakta som finansiell leasing;
4. överlåtna fordringar, såvida de inte har överlåtits utan att förvärvaren kan göra gällande några anspråk gentemot överlåtaren;
5. derivattransaktioner, dock att när beloppet av sådan skuldsättning ska beräknas endast det aktuella marknadsvärdet ska beaktas;
6. motförbindelser eller andra betalningsåtaganden hänförliga till garantier, remburser och andra liknande instrument eller handlingar som utfärdats av en bank eller annan finansiell institution;
7. andra rättshandlingar, inklusive terminsavtal, som kommersiellt sett är att likställa med skuldsättning;
förpliktelser enligt garantier eller skadeslöshetsförbindelser som utfärdats som säkerhet för någon skuldsättning som avses i 1-7 ovan;
den som är antecknad på VP-konto som borgenär eller som berättigad att i andra fall ta emot betalning enligt en Obligation;
har den innebörd som anges i avsnitt 15;
betyder en dag då Obligationer löses in vilken infaller innan Återbetalningsdagen i enlighet med dessa Villkor;
det sammanlagda nominella beloppet av utestående Obligationer med avdrag för samtliga Obligationer som innehas av Bolaget eller Koncernbolag;
varje bolag som ingår i Koncernen, förutom Bolaget, samt bolag som ägs till minst 50 procent av Bolaget

23

eller Koncernbolag;

"Koncernen"

den koncern i vilken Bolaget är moderbolag;

"Kontoförande Institut"

bank eller annan som har tillstånd att vara kontoförande institut enligt lag (1998:1479) om kontoföring av finansiella instrument och hos vilken Fordringshavare öppnat VP-konto avseende Obligation;

"Kontroll"

betyder (i) förvärva eller kontrollera, direkt eller indirekt, mer än 50 procent av rösterna i Bolaget eller, (ii) rätten att, direkt eller indirekt, utse eller avsätta hela eller en majoritet av styrelseledamöterna i Bolaget;

"Kvartalsdag"

avser 30 mars, 30 juni, 30 september och 30 december varje år;

"Lånedatum"

den 2 mars 2012;

"Nominellt Belopp"

har den innebörd som anges i avsnitt 2.1;

"Obligation"

ensidig skuldförbindelse som registrerats enligt lag om kontoföring av finansiella instrument och som ska utges eller har utgivits av Bolaget i enlighet med dessa Villkor;

"Referensbanker"

Nordea Bank AB (publ), Skandinaviska Enskilda Banken AB (publ), Svenska Handelsbanken AB (publ) och Swedbank AB (publ);

"Relevant Händelse"

uppstår om (i) någon person eller personer, vilka agerar tillsammans, förvärvar eller tar Kontroll över Bolaget; eller (ii) ett offentlig erbjudande lämnas avseende stamaktierna i Bolaget och ett sådant erbjudande har förklarats ovillkorat och budgivaren, och varje annan person eller personer vilka agerar tillsammans med budgivaren, förvärvar eller tar Kontroll över Bolaget, dock inte om sådant offentligt uppköpserbjudande lämnas av ett bolag vars aktier är noterade på NASDAQ OMX Stockholm eller annan reglerad marknad;

"Räntebestämningsdag" den dag som infaller två (2) Bankdagar före varje Ränteperiod;

"Ränteförfallodag"

den 30 mars, 30 juni, 30 september och 30 december varje år eller, om sådan dag inte är Bankdag, närmast påföljande Bankdag, såvida inte den dagen infaller under nästa kalendermånad, i vilket fall ränteförfallodagen ska vara den närmast föregående

24

"Ränteperiod" "Räntesats" "Räntetäckningsgrad" "Soliditet" "STIBOR"
"Totala Tillgångar" "Uppsägningsgrund" "Villkor" "VP-konto" "Väsentligt Negativ Effekt"

dagen som är en Bankdag. Den första ränteförfallodagen infaller den 30 juni 2012 och den sista ränteförfallodagen på Återbetalningsdagen; perioden från Lånedatumet, eller från en Ränteförfallodag, till och med nästa Ränteförfallodag;
STIBOR (3 månader) med tillägg av 4,00 procentenheter;
Förvaltningsresultat plus finansiella kostnader dividerat med finansiella kostnader;
Eget kapital i procent av Totala Tillgångar justerat med finansiella tillgångar inklusive likvida medel;
den räntesats som (1) kl 11.00 aktuell dag publiceras på Reuters sida "SIOR" (eller genom sådant annat system eller på sådan annan sida som ersätter nämnda system respektive sida) eller - om sådan notering ej finns - (2) vid nyssnämnda tidpunkt enligt besked från Agenten motsvarar (a) genomsnittet av Referensbankernas kvoterade utlåningsräntor inom marknaden för depositioner i SEK för aktuell period på interbankmarknaden i Stockholm eller, om endast en eller ingen sådan kvotering ges, (b) Agentens bedömning av den ränta svenska affärsbanker erbjuder för utlåning i SEK för aktuell period på interbankmarknaden i Stockholm;
de sammanlagda tillgångarna för Koncernen på konsoliderad basis i enlighet med International Financial Reporting Standards ("IFRS");
avser sådan händelse eller omständighet som är angiven i avsnitt 12.1;
avser villkor för Klövern AB (publ) obligationslån om högst SEK 500 000 000, 2012/2015, ISIN kod SE0004453108;
värdepapperskonto hos ES där respektive Fordringshavares innehav av Obligation är registrerat;
en väsentligt negativ effekt avseende (i) Bolagets och/eller Koncernens verksamhet eller finansiella ställning, (ii) Bolagets förmåga att fullgöra sina betalningsförpliktelser i enlighet med dessa Villkor; eller (iii) giltigheten av eller möjligheten att verkställa rättigheter enligt dessa Villkor; samt

25

"Återbetalningsdag"

den 2 mars 2015.

2. LÅNEBELOPP OCH BETALNINGSFÖRBINDELSE
2.1. Lånebeloppet uppgår till högst SEK 500 MILJONER (500 000 000) ("Obligationslånet") och representeras av Obligationer, vardera med ett nominellt belopp om SEK FEM HUNDRA TUSEN (500 000) eller hela multiplar därav ("Nominellt Belopp"). Det lägsta teckningsbeloppet för varje tecknare av Obligationer är SEK FEM HUNDRA TUSEN (500 000).
2.2. Bolaget förbinder sig härmed att i enlighet med dessa Villkor återbetala Obligationslånet, att erlägga ränta samt att i övrigt iaktta dessa Villkor.
2.3. Bolaget ska nyttja likviden från Obligationslånet för ändamål som har samband med Koncernens verksamhet.
3. OBLIGATIONSLÅNETS FÖRHÅLLANDE TILL ANNAN SKULD
Obligationerna är icke säkerställda förpliktelser för Bolaget och ska i förmånsrättshänseende rangordnas lika (pari passu) med Bolagets övriga oprioriterade fordringar.
4. RÄNTA
4.1. Obligationerna löper med ränta enligt Räntesats på det utestående beloppet från Lånedatumet till och med Återbetalningsdagen. Räntan ska betalas kvartalsvis eller för aktuell Ränteperiod i efterskott på varje Ränteförfallodag. Ränta ska för varje Ränteperiod beräknas på den Ränteperiods faktiska antal dagar dividerat med 360 eller annars i enlighet med 4.2.
4.2. Kan Räntesatsen ej beräknas på grund av sådant hinder som framgår i 20 ska Räntesatsen för den föregående Ränteperioden tillämpas. Räntesatsen ska så snart hindret har upphört beräknas och gälla från den andra Bankdagen efter dagen för beräknandet till och med utgången av den löpande Ränteperioden.
5. REGISTRERING AV OBLIGATIONERNA
5.1. Obligationerna ska för Fordringshavares räkning registreras på VP-konto, varför inga fysiska värdepapper kommer att utges.
5.2. Begäran om viss registreringsåtgärd avseende Obligationerna ska riktas till Kontoförande Institut.
5.3. Den som på grund av uppdrag, pantsättning, bestämmelserna i föräldrabalken, villkor i testamente eller gåvobrev eller annars förvärvat rätt att ta emot betalning under Obligation ska låta registrera sin rätt till betalning.
5.4. Bolaget har rätt att få information från skuldboken för Obligationerna som hålls av ES, oavsett om Obligationerna är förvaltarregistrerade eller inte.
6. ÅTERBETALNING OCH FÖRTIDA INLÖSEN
26

6.1. Återbetalning

Bolaget ska återbetala Obligationslånet i dess helhet på Återbetalningsdagen.

6.2. Förtida inlösen på Obligationsinnehavarnas begäran

6.2.1.1.

Under förutsättning att Bolaget eller Agenten har underrättat Fordringshavarna att en Avnoteringshändelse eller en Relevant Händelse inträffat, kan varje Fordringshavare, inom trettio (30) Bankdagar från det datum då underrättelsen lämnats, individuellt begära att dennes Obligationer löses in av Bolaget. En sådan begäran ska göras skriftligen i enlighet med avsnitt 17 nedan varigenom en sådan Fordringshavares Obligationer ska spärras från andra transaktioner av det relevanta Kontoförande Institutet och Emissionsinstitutet.

6.2.1.2.

Bolaget ska lösa in Obligationer för de Fordringshavare som anmält detta enligt punkt 6.2.1.1 på den sista Bankdagen som infaller i den kalendermånad vilken omedelbart följer efter den kalendermånad då den faktiska begäran om förtida inlösen mottogs. Förtida inlösen ska ske till ett belopp som motsvarar det Nominella Beloppet för varje inlöst Obligation jämte upplupen ränta från föregående Ränteförfallodag (eller, om sådan dag inte har inträffat, Lånedatumet) fram till och med Inlösendagen i enlighet med avsnitt 4.

6.3. Förtida inlösen på Bolagets begäran

6.3.1.1.

Bolaget kan lösa in Obligationerna, men inte färre än samtliga, om (i) det återstår färre än nittio (90) Bankdagar till Återbetalningsdagen och (ii) Bolaget erbjuder Obligationsinnehavarna att delta i en refinansiering av Obligationen.

6.3.1.2.

Obligationerna ska lösas in till det Nominella Beloppet, jämte upplupen ränta från föregående Ränteförfallodag till och med den relevanta Förtida Inlösendagen i enlighet med avsnitt 6. Fordringshavarna ska underrättas, i enlighet med avsnitt 17, inte senare än trettio (30) dagar och inte tidigare än sextio (60) dagar innan den föreslagna Förtida Inlösendagen. Underrättelsen ska vara oåterkallelig och ange Förtida Inlösendag och den relevanta Avstämningsdagen.

7. BETALNING AV KAPITALBELOPP OCH RÄNTA

7.1. Obligationerna förfaller till betalning på Återbetalningsdagen eller den tidigare dag som kan följa av bestämmelserna i dessa Villkor. Ränta erläggs på Ränteförfallodagarna.

7.2. Betalning av ränta och återbetalning av Obligationerna ska ske till den, som är Fordringshavare på Avstämningsdagen.

7.3. Har Fordringshavaren genom Kontoförande Institut låtit registrera att kapital- respektive räntebelopp ska insättas på visst bankkonto, sker insättning genom ES:s försorg på respektive förfallodag. I annat fall översänder ES beloppet sistnämnda dag till Fordringshavaren under dennes hos ES på Avstämningsdagen registrerade adress. Infaller förfallodag på dag som inte är Bankdag insättes respektive översänds beloppet först närmast följande Bankdag.

27

7.4. Skulle ES på grund av dröjsmål från Bolagets sida eller på grund av annat hinder inte kunna utbetala belopp enligt vad som angivits ovan i denna punkt 7 utbetalas detta av ES så snart hindret må ha upphört till den som på Avstämningsdagen var Fordringshavare.
7.5. Visar det sig att den som tillställts belopp enligt vad som angivits ovan i denna punkt 7 saknade rätt att mottaga detta, ska Bolaget och ES likväl anses ha fullgjort sina ifrågavarande skyldigheter. Detta gäller dock ej om Bolaget respektive ES hade kännedom om att beloppet kom i orätta händer eller åsidosatt den aktsamhet som efter omständigheterna skäligen bort iakttas.
8. OBLIGATIONSLÅNETS STATUS I FÖRMÅNSRÄTTSHÄNSEENDE
Bolaget skall tillse att betalningsförpliktelser enligt dessa Villkor har samma förmånsrättsliga läge som dess övriga icke-efterställda betalningsförpliktelser utan allmän eller särskild förmånsrätt, med undantag för vad som kan följa av tvingande lagstiftning i någon jurisdiktion.
9. DRÖJSMÅLSRÄNTA
9.1. Vid betalningsdröjsmål avseende kapitalbelopp och/eller ränta utgår dröjsmålsränta på det förfallna beloppet från förfallodagen till och med den dag då betalning erläggs efter en räntesats som motsvarar en veckas STIBOR första Bankdagen i varje kalendervecka varunder dröjsmålet varar, med tillägg av fyra procentenheter. STIBOR ska därefter avläsas den första Bankdagen i varje kalendervecka under vilken, helt eller delvis, dröjsmålet varar. Dröjsmålsränta enligt denna punkt 9.1 ska dock aldrig utgå efter lägre räntesats än den som motsvarar den som gällde för Obligationerna på förfallodagen i fråga med tillägg av två procentenheter med undantag för vad som beskrivs i punkt 9.2. Dröjsmålsräntan kapitaliseras ej.
9.2. Beror dröjsmålet enbart av sådant hinder för Emissionsinstitutet respektive ES som avses i punkt 20.1 ska dröjsmålsränta dock ej utgå efter högre räntesats än den som gällde för Obligation på förfallodagen i fråga.
10. PRESKRIPTION
10.1. Rätten till betalning av kapitalbeloppet preskriberas tio år efter Återbetalningsdagen. Rätten till räntebetalning preskriberas tre år efter respektive Ränteförfallodag. De medel som avsatts för betalning, men preskriberats, tillkommer Bolaget.
10.2. Om preskriptionsavbrott sker löper ny preskriptionstid om tio år ifråga om kapitalbelopp och tre år beträffande räntebelopp, i båda fallen räknat från dag som framgår av preskriptionslagens (1981:130) bestämmelser om verkan av preskriptionsavbrott.
11. SÄRSKILDA ÅTAGANDEN
11.1. Informationsåtaganden
11.1.1. Bolaget åtar sig, så länge någon Obligation är utestående, att: a) omedelbart meddela Agenten om det föreligger en Uppsägningsgrund eller om en händelse inträffat som sannolikt skapar en Uppsägningsgrund;
28

b) så snart det får kännedom därom, tillställa Agenten relevant information om (i) processer, skiljeförfarande eller andra förfaranden som har inletts av eller mot ett Koncernbolag och som sannolikt medför en Väsentligt Negativ Effekt och (ii) andra händelser som inträffat eller kan komma att inträffa och som sannolikt medför en Väsentligt Negativ Effekt;
c) meddela Agenten om Bolaget avser att avyttra eller på annat sätt avhända sig alla eller en ansenlig del av dess tillgångar eller verksamhet eller förändra verksamhetsinriktningen, om det är sannolikt att detta skulle medföra en Väsentligt Negativ Effekt;
d) upprätta årsredovisningar och kvartalsrapporter och göra dem tillgängliga på svenska på Bolagets hemsida (alternativt tillställa dem Agenten) så snart de blir tillgängliga dock, avseende årsredovisningen, senast hundrafemtio (150) dagar efter varje räkenskapsårs utgång samt avseende kvartalsrapporterna, sextio (60) dagar efter varje Kvartalsdag; och
e) tillställa Agenten sådan information om Bolagets finansiella ställning som Agenten skäligen begär.

11.1.2.

Bolaget ska på Agentens begäran tillhandahålla dokument och information som är nödvändig för att Agenten ska kunna utöva sina rättigheter och skyldigheter i enlighet med dessa Villkor samt följa de för uppdraget tillämpliga lagar och bestämmelser.

11.1.3.

Bolaget ska i samband med avgivande av årsredovisningar och kvartalsrapporter enlig punkt 11.1.1d) förse Agenten med ett skriftligt intyg undertecknat av Bolagets verkställande direktör eller finanschef varigenom Bolaget bekräftar att det efterlever sina åtaganden enligt avsnitt 11 (Särskilda åtaganden). Om Bolaget inte efterlevt sina åtaganden ska intyget ange anledningen till att åtaganden inte efterlevts samt åtgärderna Bolaget har vidtagit och kommer att vidta för att åstadkomma rättelse.

11.1.4.

Bolagets skyldigheter att lämna information eller upprätta intyg enligt denna punkt 11 gäller i den mån så kan ske utan att Bolaget eller Koncernbolag överträder regler utfärdade av eller intagna i kontrakt med reglerad marknad eller annan handelsplats där Bolagets eller Koncernbolags skuldförbindelser eller andra finansiella instrument är noterade eller annars strider mot sekretessåtagande bindande för Bolaget eller Koncernbolag eller mot tillämplig lag eller myndighetsföreskrift.

11.2. Allmänna åtaganden

11.2.1. Bolaget åtar sig, så länge som någon Obligation är utestående, att:

a) inte väsentligt förändra karaktären av Koncernens verksamhet enligt bolagsordningen; och
b) senast sextio (60) dagar efter Lånedatum ha upptagit Obligationslånet till handel på NASDAQ OMX Stockholm, eller annan reglerad marknad.
12. UPPSÄGNING
12.1. Agenten ska om så begärs av Fordringshavare som representerar minst en tiondel av Justerat Lånebelopp vid tidpunkten för sådan begäran eller om så beslutas vid

29

Fordringshavarmöte förklara Obligationerna jämte ränta förfallet till betalning omedelbart om;
a) Bolaget inte i rätt tid erlägger förfallet kapital- eller räntebelopp avseende Obligationslånet, såvida inte dröjsmålet endast är en följd av tekniskt eller administrativt fel och inte varar längre än tio (10) dagar; eller
b) Bolaget eller ett Koncernbolag (i något annat avseende än som anges under punkt a) väsentligen inte fullgör sina förpliktelser enligt dessa Villkor - eller annars handlar i strid mot dem - under förutsättning att Bolaget uppmanats att vidta rättelse om rättelse är möjligt och Bolaget inte inom tjugo (20) dagar därefter vidtagit rättelse; eller
c) Bolaget eller ett Koncernbolag inte i rätt tid erlägger betalning avseende annan Finansiell Förpliktelse uppgående till minst SEK TJUGO MILJONER (20 000 000) (eller motvärdet därav i annan valuta) som upptagits av Bolaget eller Koncernbolaget, och förpliktelsen ifråga på grund därav sagts upp, eller kunnat sägas upp till betalning i förtid eller - om uppsägningsbestämmelse saknas eller den uteblivna betalningen skulle utgöra slutbetalning - om betalningsdröjsmålet varar i minst tjugo (20) dagar; eller
d) Bolaget eller ett Koncernbolag inte inom tjugo (20) dagar efter den dag då Bolaget eller Koncernbolaget mottagit skriftligt krav, infriar borgen eller annan garanti för annans Finansiella Förpliktelse eller åtagande att såsom uppdragsgivare eller borgensman för uppdragsgivare ersätta någon vad denne utgivit på grund av sådan borgen eller garanti under förutsättning av att summan av åtagandena under sådana borgensåtaganden, garantier eller åtaganden som berörs uppgår till minst SEK TJUGO MILJONER (20 000 000) (eller motvärdet därav i annan valuta); eller
e) anläggningstillgång tillhörande Bolaget eller ett Koncernbolag utmäts under förutsättning att marknadsvärdet av sådan anläggningstillgång överstiger SEK FEM MILJONER (5 000 000) (eller motvärdet därav i annan valuta) och att utmätningen inte undanröjs inom trettio (30) dagar; eller
f) Bolaget eller ett Koncernbolag inställer sina betalningar; eller g) Bolaget eller ett Koncernbolag ansöker eller medger ansökan om
företagsrekonstruktion enligt lagen (1996:764) om företagsrekonstruktion; eller h) Bolaget eller ett Koncernbolag försätts i konkurs; eller i) beslut fattas att (i) Bolaget ska träda i likvidation eller (ii) att ett Koncernbolag ska
träda i likvidation och detta innebär en Väsentligt Negativ Effekt; eller j) Bolagets styrelse upprättar fusionsplan enligt vilken Bolaget ska uppgå i nytt eller
existerande bolag, undantaget bolag vars aktier är noterade på NASDAQ OMX Stockholm eller annan reglerad marknad, förutsatt att Fordringshavarmötets medgivande härtill inte inhämtats; eller k) ett Koncernbolags styrelse upprättar fusionsplan enligt vilken Koncernbolaget ska uppgå i nytt eller existerande bolag förutsatt att Fordringshavarmötets medgivande härtill inte inhämtats och fusionen innebär en Väsentligt Negativ Effekt; eller l) Koncernens Soliditet vid någon tidpunkt understiger 20 procent; eller m) Koncernens Räntetäckningsgrad vid något tillfälle understiger 1,25 på rullande tolvmånadersbasis.
30

12.2.

För det fall att IFRS förändras, och inte längre erkänner eller fordrar marknadsvärdejusteringar vid beräkning av fastigheternas bokförda värden, ska Eget Kapital respektive Totala Tillgångar (för beräkning av Soliditet ovan) ändå justeras med hänsyn tagen till sådana marknadsvärden på motsvarande sätt som om IFRS, såsom dessa tillämpas på Lånedatumet är gällande.

12.3.

Det åligger Bolaget att omedelbart underrätta Agenten i fall en omständighet av det slag som anges under punkterna a) - m) ovan skulle inträffa. I brist på sådan underrättelse äger Agenten utgå från att någon sådan omständighet inte inträffat. Bolaget ska lämna Agenten de närmare upplysningar som Agenten kan komma att begära rörande sådana omständigheter som behandlas i denna punkt samt på begäran av Agenten tillhandahålla alla de skäliga handlingar som kan vara av betydelse härvidlag. Bolagets skyldigheter att lämna information enligt denna punkt 12.3 gäller i den mån så kan ske utan att Bolaget eller Koncernbolag överträder regler utfärdade av eller intagna i kontrakt med reglerad marknad eller annan handelsplats där Bolagets eller Koncernbolags skuldförbindelser eller andra finansiella instrument är noterade eller annars strider mot sekretessåtagande bindande för Bolaget eller Koncernbolag eller mot tillämplig lag eller myndighetsföreskrift.

13. FÖRDELNING

Har såväl Obligationslånet som ränta förfallit till betalning och förslår tillgängliga medel inte till full betalning därav ska medlen i första hand användas till betalning av räntan och i andra hand till betalning av Obligationslånet.

14. AGENTENS BEHÖRIGHET

Även utan uppdrag från Fordringshavarna är Agenten, eller den person Agenten sätter i sitt ställe, berättigad att företräda Fordringshavarna i förhållande till Bolaget i enlighet med dessa Villkor i allt som rör Obligationslånet, såväl vid som utom domstol eller exekutiv myndighet (inklusive varje rättsligt förfarande eller skiljeförfarande angående fullbordandet, bibehållandet, skyddandet eller verkställigheten av Obligationslånet). Varje Fordringshavare ska omgående på Agentens begäran, tillhandahålla Agenten alla sådana dokument, inklusive skriftlig fullmakt (till form och innehåll tillfredsställande för Agenten), som Agenten finner erforderliga för att kunna utföra sina åtaganden under dessa Villkor. Agenten har ingen skyldighet att företräda en Fordringshavare som inte följer en sådan begäran från Agenten.

15. FORDRINGSHAVARMÖTE

15.1.

Agenten äger, och ska efter skriftlig begäran från Bolaget eller från Fordringshavare som på dagen för begäran representerar minst en tiondel av Justerat Lånebelopp, kalla till Fordringshavarmöte. Kallelsen ska minst tjugo (20) Bankdagar i förväg tillställas Bolaget och Fordringshavarna i enlighet med punkt 17.

15.2.

Kallelsen till Fordringshavarmöte ska ange tidpunkt och plats för mötet samt dagordning för mötet. För det fall att röstning kan ske via ett elektroniskt röstningsförfarande ska de närmare detaljerna för detta tydligt framgå av kallelsen. Vidare ska i kallelsen anges de ärenden som ska behandlas och beslutas vid mötet. Ärendena ska vara numrerade. Det huvudsakliga innehållet i varje framlagt förslag ska anges. Endast ärenden som upptagits i kallelsen får beslutas vid Fordringshavarmötet. För det fall att förtida anmälan krävs för att Fordringshavare ska äga rätt att delta i Fordringshavarmöte ska detta tydligt framgå av kallelsen. Till kallelsen ska bifogas ett fullmaktsformulär.

31

15.3. Mötet ska inledas med att Agenten utser ordförande, protokollförare och justeringsman om inte Fordringshavarmötet bestämmer annat.

15.4.

Vid Fordringshavarmöte äger, utöver Fordringshavare samt deras respektive ombud och biträden, även styrelseledamöter, verkställande direktören och andra högre befattningshavare i Bolaget samt Bolagets revisorer och juridiska rådgivare samt Agenten rätt att delta. Ombud ska förete behörigen utfärdad fullmakt som ska godkännas av ordföranden.

15.5.

Agenten ska tillse att det vid Fordringshavarmötet finns en utskrift av det av ES förda avstämningsregistret från slutet av femte Bankdagen före dagen för Fordringshavarmötet. Ordföranden ska upprätta en förteckning över närvarande röstberättigade Fordringshavare med uppgift om den andel av Justerat Lånebelopp varje Fordringshavare företräder ("Röstlängd"). Fordringshavare som avgivit sin röst via elektroniskt röstningsförfarande, röstsedel eller motsvarande, ska vid tillämpning av dessa bestämmelser anses såsom närvarande vid Fordringshavarmötet. Endast de som på femte Bankdagen före dagen för Fordringshavarmöte var Fordringshavare, respektive ombud för sådan Fordringshavare och som omfattas av Justerat Lånebelopp, är röstberättigade och ska tas upp i Röstlängden. Därefter ska Röstlängden godkännas av Fordringshavarmötet.

15.6.

Vid Fordringshavarmötet ska föras protokoll, vari ska antecknas dag och ort för mötet, vilka som närvarat, vad som avhandlats, hur omröstning har utfallit och vilka beslut som har fattats. Röstlängden ska nedtecknas i eller biläggas protokollet. Protokollet ska undertecknas av protokollföraren. Det ska justeras av ordföranden om denne inte fört protokollet samt av minst en på Fordringshavarmötet utsedd justeringsman. Därefter ska protokollet överlämnas till Agenten. Senast tio Bankdagar efter Fordringshavarmötet ska protokollet tillställas Fordringshavarna enligt punkt 17. Nya eller ändrade Villkor ska biläggas protokollet och tillställas ES genom Agentens eller annan av Agenten utsedd parts försorg. Protokollet ska på ett betryggande sätt förvaras av Agenten.

15.7. Fordringshavarmötet är beslutfört om Fordringshavare representerande minst en femtedel av Justerat Lånebelopp är närvarande vid Fordringshavarmötet.

15.8.

I följande slag av ärenden erfordras dock att Fordringshavare representerande minst hälften av Justerat Lånebelopp är närvarande vid Fordringshavarmötet ("Extraordinärt Beslut");
a) godkännande av överenskommelse med Bolaget eller annan om ändring av Återbetalningsdagen, nedsättning av Nominellt Belopp, ändring av föreskriven valuta för Obligationslånet (om ej detta följer av lag) samt ändring av Ränteförfallodag eller annat räntevillkor;
b) godkännande av gäldenärsbyte; samt c) godkännande av ändring av denna punkt 15.

15.9.

Om Fordringshavarmöte sammankallats och den för beslutförhet erforderliga andel av Justerat Lånebelopp som Fordringshavarna representerar inte har uppnåtts inom trettio (30) minuter från utsatt tid för Fordringshavarmötet, ska mötet ajourneras till den dag som infaller en vecka senare (eller - om den dagen inte är en Bankdag - nästföljande Bankdag). Om mötet nått beslutsförhet för vissa, men inte alla, frågor som ska beslutas vid mötet, ska mötet ajourneras efter det att beslut fattats i frågor för vilka beslutsförhet

32

föreligger. Meddelande om att Fordringshavarmöte ajournerats och uppgift om tid och plats för fortsatt möte ska snarast tillställas Fordringshavarna genom ES:s försorg. När ajournerat Fordringshavarmöte återupptas äger mötet fatta beslut, inklusive Extraordinärt Beslut, om Fordringshavare som representerar minst en tiondel av Justerat Lånebelopp enligt den utskrift av avstämningsregistret som tillhandahölls enligt punkt 15.5 (med beaktande av punkt 15.12) infinner sig till mötet. Det återupptagna mötet ska inledas med att ordföranden upprättar en ny röstlängd (enligt samma principer som anges i punkt 15.5 och på grundval av nämnda utskrift av avstämningsregistret). Endast Fordringshavare som upptas i sådan ny röstlängd är röstberättigade vid mötet. Ett Fordringshavarmöte kan inte ajourneras mer än en gång.
15.10. Beslut vid Fordringshavarmöte fattas genom omröstning om någon Fordringshavare begär det. Varje röstberättigad Fordringshavare ska vid votering ha en röst per Obligation (som utgör del av samma lån) som innehas av denne.
15.11. Extraordinärt Beslut är giltigt endast om det har biträtts av minst nio tiondelar av de avgivna rösterna. För samtliga övriga beslut gäller den mening som fått mer än hälften av de avgivna rösterna.
15.12. Vid tillämpningen av denna punkt 15 ska innehavare av förvaltarregistrerade Obligationer betraktas som Fordringshavare istället för förvaltaren om innehavaren uppvisar ett intyg från förvaltaren som utvisar att vederbörande per den femte Bankdagen före Fordringshavarmöte var innehavare av Obligationer och storleken på dennes innehav. Förvaltare av förvaltarregistrerade Obligationer ska anses närvarande vid Fordringshavarmöte med det antal Obligationer som förvaltaren fått i uppdrag att företräda.
15.13. Beslut som har fattats vid ett i behörig ordning sammankallat och genomfört Fordringshavarmöte är bindande för samtliga Fordringshavare oavsett om de har varit närvarande vid, och oberoende av om och hur de har röstat på mötet. Fordringshavare som biträtt på Fordringshavarmöte fattat beslut ska inte kunna hållas ansvarig för den skada som beslutet kan komma att åsamka annan Fordringshavare.
15.14. Samtliga Agentens, Emissionsinstitutets och ES:s kostnader i samband med Fordringshavarmöte ska betalas av Bolaget.
15.15. Agenten äger, i samband med tillämpningen av denna punkt 15, rätt till utdrag ur det av ES förda avstämningsregistret för Obligationen. Agenten är berättigad (men inte skyldig) att tillhandahålla en kopia på utdraget till Bolaget.
15.16. Begäran om Fordringshavarmöte ska tillställas Agenten till den adress som anges i dessa Villkor. Sådan försändelse ska ange att ärendet är brådskande.
16. ÄNDRING AV VILLKOR
Agenten och Bolaget äger avtala om ändring av dessa Villkor under förutsättning att en sådan ändring, enligt Agentens bedömning, inte har materiell betydelse för avtalsinnehållet, är av formell eller teknisk natur, endast är av begränsad betydelse eller består av en rättelse av klara och uppenbara felaktigheter i dessa Villkor. Agenten äger därutöver rätt att avtala med Bolaget om ändring av dessa Villkor om så krävs till följd av lag, författning eller liknande. Ändring av dessa Villkor kan i andra fall ske genom beslut vid Fordringshavarmöte.
33

Överenskommelse om ändring av Villkoren ska av Bolaget snarast meddelas i enlighet med punkt 17.

17. MEDDELANDEN

17.1. Meddelanden från Bolaget eller Agenten ska tillställas Fordringshavarna på deras registrerade adresser hos ES.

17.2. Meddelanden från Fordringshavarna till Bolaget ska tillställas Bolaget, med en kopia till Agenten, på de adresser som angivits i avsnitt 1.

18. FÖRVALTARREGISTRERING

För Obligation som är förvaltarregistrerad enligt lag (1998:1479) om kontoföring av finansiella instrument ska vid tillämpningen av dessa Villkor förvaltaren betraktas som Fordringshavare om inte annat följer av punkt 15.

19. UPPTAGANDE TILL HANDEL PÅ REGLERAD MARKNAD

Bolaget kommer att ansöka om inregistrering av Obligationslånet vid NASDAQ OMX Stockholm eller annan reglerad marknad och vidta de åtgärder som kan erfordras för att bibehålla registreringen så länge någon Obligation är utestående.
20. BEGRÄNSNING AV ANSVAR, M M.

20.1.

I fråga om de på Agenten, Emissionsinstitutet respektive ES ankommande åtgärderna gäller - beträffande ES med beaktande av bestämmelserna i lag om kontoföring av finansiella instrument - att ansvarighet inte kan göras gällande för skada, som beror av svenskt eller utländskt lagbud, svensk eller utländsk myndighetsåtgärd, krigshändelse, strejk, blockad, bojkott, lockout eller annan liknande omständighet. Förbehållet i fråga om strejk, blockad, bojkott och lockout gäller även om Agenten, Emissionsinstitutet eller ES självt är föremål för eller vidtar sådan konfliktåtgärd.

20.2. Skada som uppkommer i andra fall ska inte ersättas av Agenten, Emissionsinstitutet eller ES, om vederbörande varit normalt aktsam. Agenten, Emissionsinstitutet respektive ES ansvarar inte i något fall för indirekt skada.

20.3. Föreligger hinder för Agenten, Emissionsinstitutet eller ES på grund av sådan omständighet som angives i punkt 20.1 att vidta åtgärd enligt dessa Villkor får åtgärden uppskjutas till dess hindret har upphört.

20.4. Vad som sägs ovan i denna punkt gäller inte i den mån annat följer av lag om kontoföring av finansiella instrument.

21. BYTE AV AGENT ELLER EMISSIONSINSTITUT

21.1.

Agenten får inte frånträda eller överlåta sin roll som agent, såvida inte Bolaget i förväg givit sitt skriftliga samtycke, vilket inte oskäligen får förvägras, bortsett från där Agenten är skyldig att frånträda eller överlåta sin roll som agent genom lag eller regelverk eller där Bolaget har, på ett inte oväsentligt sätt, brustit i att uppfylla sina skyldigheter gentemot Agenten under dessa Villkor och inte, inom skälig tid, vidtar rättelse avseende

34

sådant brott efter att Agenten har uppmärksammat Bolaget därom. Dock ska inget frånträdande från Agenten ges verkan förrän en ny Agent har utsetts av Bolaget. Om Bolaget inte har utsett en ny Agent inom trettio (30) dagar från det att Agenten givit Bolaget meddelande om dess frånträdande, har Agenten rätt att utse en ny Agent. När en ny Agent har utsetts, ska den frånträdande Agenten inte bära något ansvar för handlingar eller underlåtenhet för tiden efter dess ersättande, men ska fortsätta att åtnjuta rättigheter under dessa Villkor (i den utsträckning sådana rättigheter har uppstått före dagen för frånträdandet). Agentens efterträdare, Bolaget, Emissionsinstitutet och Fordringshavarna ska ha samma rättigheter och skyldigheter sinsemellan som de skulle ha haft om sådan efterträdare skulle ha varit den ursprungliga Agenten.

21.2.

Emissionsinstitutet får frånträda som emissionsinstitut och/eller överföra sin roll som emissionsinstitut när som helst, förutsatt att inget frånträdande av Emissionsinstitutet ges effekt förrän ett nytt emissionsinstitut har utsetts av Bolaget. Om Bolaget inte har utsett ett nytt Emissionsinstitut inom trettio (30) dagar efter att Emissionsinstitutet givit Bolaget meddelande om dess frånträdande, har Emissionsinstitutet rätt att utse ett nytt Emissionsinstitut. När ett nytt Emissionsinstitut har utsetts, ska det frånträdande Emissionsinstitutet inte bära något ansvar för handlingar eller underlåtenhet för tiden efter dess ersättande, men ska fortsätta att åtnjuta rättigheter under dessa Villkor (i den utsträckning sådana rättigheter har uppstått före dagen för frånträdandet). Emissionsinstitutets efterträdare, Bolaget, Agenten och Fordringshavarna ska ha samma rättigheter och skyldigheter sinsemellan som de skulle ha haft om sådan efterträdare skulle ha varit det ursprungliga Emissionsinstitutet.

21.3.

Om Agenten eller Emissionsinstitutet är föremål för konkurs eller finansiell rekonstruktion enligt lag eller föreskrift från en tillsynsmyndighet, ska Bolaget omedelbart utse en ny Agent eller ett nytt Emissionsinstitut som omgående ska ersätta nuvarande Agent eller Emissionsinstitut enligt dessa Villkor. Bolaget får också utse en ny Agent vilken omedelbart ska ersätta nuvarande Agent, om Agenten har, på ett väsentligt sätt, brustit i att uppfylla sina skyldigheter under dessa Villkor och inte, inom skälig tid, vidtar rättelse avseende sådant brott efter att Bolaget har gjort Agenten uppmärksam därom.

22. AGENTENS SKYLDIGHETER OCH ANSVAR, RÄTTEN ATT ANLITA TREDJE PARTER ETC.
22.1. Agentens skyldigheter är uttömmande reglerade häri. Till undvikande av missförstånd, har Agenten inte några skyldigheter att övervaka Bolagets finansiella ställning eller dess fullgörande av skyldigheter och förpliktelser, annat än om uttryckligen angivet häri.
22.2. Agenten är inte skyldig att för någon Fordringshavare redovisa belopp mottaget av Agenten för dess egen räkning.
22.3. Till undvikande av missförstånd, är Agenten inte skyldig att göra eller underlåta att göra något om det skulle eller skulle kunna, enligt dess skäliga bedömning, innebära en överträdelse av någon lag eller annan regel eller brott mot omsorgs- eller tystnadsplikt.
22.4. Agenten ska inte vara ansvarig för någon åtgärd som den vidtagit under dessa Villkor, såvida åtgärden inte direkt är orsakad av vårdslöshet.
22.5. Agenten äger rätt till ersättning för sitt arbete som agent i enlighet med dessa Villkor samt får anlita, betala och sätta tillit till råd och tjänster av jurister, revisorer och andra
35

experter där så skäligen behövs för att uppfylla dess skyldigheter härunder. Bolaget ska stå kostnaderna för sådana råd. 23. TILLÄMPLIG LAG OCH JURISDIKTION 23.1. Vid tolkning och tillämpning av dessa Villkor ska svensk lag gälla. 23.2. Tvist rörande tolkningen och tillämpningen av dessa Villkor ska i första instans avgöras av Stockholms tingsrätt.
_________________________ Härmed bekräftas att ovanstående Villkor är för oss gällande. Stockholm den 22 februari 2012 Klövern AB (publ)
36

8.2

VILLKOR FÖR OBLIGATIONSLÅN OM HÖGST SEK 500 000 000, 2012/2015,

OBLIGATIONSLÅN NR 2, ISIN: SE0004491512

1. DEFINITIONER

I föreliggande villkor ska följande benämningar ha den innebörd som anges nedan.

"Agent"

Fordringshavarnas agent under dessa Villkor från tid till annan, initialt, Swedish Trustee AB (publ) (organisationsnummer 556882-1879, Strandvägen 35, 114 56 Stockholm);

"Avnoteringshändelse"

uppstår om vid någon tidpunkt: (i) Bolagets stamaktier inte är noterade och upptagna till handel på NASDAQ OMX Stockholm eller annan reglerad marknad, dock inte om detta beror på att ett offentlig uppköpserbjudande lämnas avseende aktierna i Bolaget och erbjudandet lämnas av ett bolag vars aktier är noterade på NASDAQ OMX Stockholm eller annan reglerad marknad, eller (ii) handel med Bolagets stamaktier på NASDAQ OMX Stockholm är handelsstoppad under en sammanhängande period överstigande 15 handelsdagar samtidigt som NASDAQ OMX Stockholm i övrigt är öppen för handel;

"Avstämningsdag"

femte Bankdagen före Ränteförfallodag respektive Återbetalningsdag, eller den Bankdag närmare respektive förfallodag som generellt kan komma att tillämpas på den svenska obligationsmarknaden;

"Bankdag"

dag i Sverige som inte är söndag eller allmän helgdag eller som beträffande betalning av skuldebrev inte är likställd med allmän helgdag;

"Bolaget"

Klövern AB (publ) (organisationsnummer 5564825833, Box 1024, 611 29 Nyköping);

"Eget Kapital"

totalt eget kapital för Koncernen i enlighet med IFRS;

"Emissionsinstitut"

Swedbank AB (publ) (organisationsnummer 5020177753, 105 34 Stockholm) som från tid till annan kommer att utföra vissa tjänster i enlighet med dessa Villkor;

"ES"

Euroclear Sweden AB (organisationsnummer 556112-8074, Box 191, 101 23 Stockholm);

37

"Finansiella Förpliktelser"
"Fordringshavare" "Fordringshavarmöte" "Förtida Inlösendag" "Justerat Lånebelopp" "Koncernbolag"

skuldsättning hänförlig till
1. upptagna lån eller utnyttjade kreditfaciliteter
2. emitterade konvertibler, skuldebrev, obligationer eller liknande instrument;
3. avtal om hyra, köp eller leasing som enligt god redovisningssed är att betrakta som finansiell leasing;
4. överlåtna fordringar, såvida de inte har överlåtits utan att förvärvaren kan göra gällande några anspråk gentemot överlåtaren;
5. derivattransaktioner, dock att när beloppet av sådan skuldsättning ska beräknas endast det aktuella marknadsvärdet ska beaktas;
6. motförbindelser eller andra betalningsåtaganden hänförliga till garantier, remburser och andra liknande instrument eller handlingar som utfärdats av en bank eller annan finansiell institution;
7. andra rättshandlingar, inklusive terminsavtal, som kommersiellt sett är att likställa med skuldsättning;
förpliktelser enligt garantier eller skadeslöshetsförbindelser som utfärdats som säkerhet för någon skuldsättning som avses i 1-7 ovan;
den som är antecknad på VP-konto som borgenär eller som berättigad att i andra fall ta emot betalning enligt en Obligation;
har den innebörd som anges i avsnitt 15;
betyder en dag då Obligationer löses in vilken infaller innan Återbetalningsdagen i enlighet med dessa Villkor;
det sammanlagda nominella beloppet av utestående Obligationer med avdrag för samtliga Obligationer som innehas av Bolaget eller Koncernbolag;
varje bolag som ingår i Koncernen, förutom Bolaget, samt bolag som ägs till minst 50 procent av Bolaget eller Koncernbolag;

38

"Koncernen"

den koncern i vilken Bolaget är moderbolag;

"Kontoförande Institut"

bank eller annan som har tillstånd att vara kontoförande institut enligt lag (1998:1479) om kontoföring av finansiella instrument och hos vilken Fordringshavare öppnat VP-konto avseende Obligation;

"Kontroll"

betyder (i) förvärva eller kontrollera, direkt eller indirekt, mer än 50 procent av rösterna i Bolaget eller, (ii) rätten att, direkt eller indirekt, utse eller avsätta hela eller en majoritet av styrelseledamöterna i Bolaget;

"Kvartalsdag"

avser 30 mars, 30 juni, 30 september och 30 december varje år;

"Lånedatum"

den 2 mars 2012;

"Nominellt Belopp"

har den innebörd som anges i avsnitt 2.1;

"Obligation"

ensidig skuldförbindelse som registrerats enligt lag om kontoföring av finansiella instrument och som ska utges eller har utgivits av Bolaget i enlighet med dessa Villkor;

"Referensbanker"

Nordea Bank AB (publ), Skandinaviska Enskilda Banken AB (publ), Svenska Handelsbanken AB (publ) och Swedbank AB (publ);

"Relevant Händelse"

uppstår om (i) någon person eller personer, vilka agerar tillsammans, förvärvar eller tar Kontroll över Bolaget; eller (ii) ett offentlig erbjudande lämnas avseende stamaktierna i Bolaget och ett sådant erbjudande har förklarats ovillkorat och budgivaren, och varje annan person eller personer vilka agerar tillsammans med budgivaren, förvärvar eller tar Kontroll över Bolaget, dock inte om sådant offentligt uppköpserbjudande lämnas av ett bolag vars aktier är noterade på NASDAQ OMX Stockholm eller annan reglerad marknad;

"Räntebestämningsdag" den dag som infaller två (2) Bankdagar före varje Ränteperiod;

"Ränteförfallodag"

den 30 mars, 30 juni, 30 september och 30 december varje år eller, om sådan dag inte är Bankdag, närmast påföljande Bankdag, såvida inte den dagen infaller under nästa kalendermånad, i vilket fall ränteförfallodagen ska vara den närmast föregående dagen som är en Bankdag. Den första ränteförfallodagen infaller den 30 juni 2012 och den

39

"Ränteperiod" "Räntesats" "Räntetäckningsgrad" "Soliditet" "STIBOR"
"Totala Tillgångar" "Uppsägningsgrund" "Villkor" "VP-konto" "Väsentligt Negativ Effekt"
"Återbetalningsdag"

sista ränteförfallodagen på Återbetalningsdagen;
perioden från Lånedatumet, eller från en Ränteförfallodag, till och med nästa Ränteförfallodag;
STIBOR (3 månader) med tillägg av 4,00 procentenheter;
Förvaltningsresultat plus finansiella kostnader dividerat med finansiella kostnader;
Eget kapital i procent av Totala Tillgångar justerat med finansiella tillgångar inklusive likvida medel;
den räntesats som (1) kl 11.00 aktuell dag publiceras på Reuters sida "SIOR" (eller genom sådant annat system eller på sådan annan sida som ersätter nämnda system respektive sida) eller - om sådan notering ej finns - (2) vid nyssnämnda tidpunkt enligt besked från Agenten motsvarar (a) genomsnittet av Referensbankernas kvoterade utlåningsräntor inom marknaden för depositioner i SEK för aktuell period på interbankmarknaden i Stockholm eller, om endast en eller ingen sådan kvotering ges, (b) Agentens bedömning av den ränta svenska affärsbanker erbjuder för utlåning i SEK för aktuell period på interbankmarknaden i Stockholm;
de sammanlagda tillgångarna för Koncernen på konsoliderad basis i enlighet med International Financial Reporting Standards ("IFRS");
avser sådan händelse eller omständighet som är angiven i avsnitt 12.1;
avser villkor för Klövern AB (publ) obligationslån om högst SEK 500 000 000, 2012/2015, obligationslån nr 2, ISIN kod 0004491512;
värdepapperskonto hos ES där respektive Fordringshavares innehav av Obligation är registrerat;
en väsentligt negativ effekt avseende (i) Bolagets och/eller Koncernens verksamhet eller finansiella ställning, (ii) Bolagets förmåga att fullgöra sina betalningsförpliktelser i enlighet med dessa Villkor; eller (iii) giltigheten av eller möjligheten att verkställa rättigheter enligt dessa Villkor; samt
den 2 mars 2015.

40

2. LÅNEBELOPP OCH BETALNINGSFÖRBINDELSE
2.1. Lånebeloppet uppgår till högst SEK 500 MILJONER (500 000 000) ("Obligationslånet") och representeras av Obligationer, vardera med ett nominellt belopp om SEK FEM HUNDRA TUSEN (500 000) eller hela multiplar därav ("Nominellt Belopp"). Det lägsta teckningsbeloppet för varje tecknare av Obligationer är SEK FEM HUNDRA TUSEN (500 000).
2.2. Bolaget förbinder sig härmed att i enlighet med dessa Villkor återbetala Obligationslånet, att erlägga ränta samt att i övrigt iaktta dessa Villkor.
2.3. Bolaget ska nyttja likviden från Obligationslånet för ändamål som har samband med Koncernens verksamhet.
3. OBLIGATIONSLÅNETS FÖRHÅLLANDE TILL ANNAN SKULD
Obligationerna är icke säkerställda förpliktelser för Bolaget och ska i förmånsrättshänseende rangordnas lika (pari passu) med Bolagets övriga oprioriterade fordringar.
4. RÄNTA
4.1. Obligationerna löper med ränta enligt Räntesats på det utestående beloppet från Lånedatumet till och med Återbetalningsdagen. Räntan ska betalas kvartalsvis eller för aktuell Ränteperiod i efterskott på varje Ränteförfallodag. Ränta ska för varje Ränteperiod beräknas på den Ränteperiods faktiska antal dagar dividerat med 360 eller annars i enlighet med 4.2.
4.2. Kan Räntesatsen ej beräknas på grund av sådant hinder som framgår i 20 ska Räntesatsen för den föregående Ränteperioden tillämpas. Räntesatsen ska så snart hindret har upphört beräknas och gälla från den andra Bankdagen efter dagen för beräknandet till och med utgången av den löpande Ränteperioden.
5. REGISTRERING AV OBLIGATIONERNA
5.1. Obligationerna ska för Fordringshavares räkning registreras på VP-konto, varför inga fysiska värdepapper kommer att utges.
5.2. Begäran om viss registreringsåtgärd avseende Obligationerna ska riktas till Kontoförande Institut.
5.3. Den som på grund av uppdrag, pantsättning, bestämmelserna i föräldrabalken, villkor i testamente eller gåvobrev eller annars förvärvat rätt att ta emot betalning under Obligation ska låta registrera sin rätt till betalning.
5.4. Bolaget har rätt att få information från skuldboken för Obligationerna som hålls av ES, oavsett om Obligationerna är förvaltarregistrerade eller inte.
6. ÅTERBETALNING OCH FÖRTIDA INLÖSEN
6.1. Återbetalning
41

Bolaget ska återbetala Obligationslånet i dess helhet på Återbetalningsdagen. 6.2. Förtida inlösen på Obligationsinnehavarnas begäran

6.2.1.1.

Under förutsättning att Bolaget eller Agenten har underrättat Fordringshavarna att en Avnoteringshändelse eller en Relevant Händelse inträffat, kan varje Fordringshavare, inom trettio (30) Bankdagar från det datum då underrättelsen lämnats, individuellt begära att dennes Obligationer löses in av Bolaget. En sådan begäran ska göras skriftligen i enlighet med avsnitt 17 nedan varigenom en sådan Fordringshavares Obligationer ska spärras från andra transaktioner av det relevanta Kontoförande Institutet och Emissionsinstitutet.

6.2.1.2.

Bolaget ska lösa in Obligationer för de Fordringshavare som anmält detta enligt punkt 6.2.1.1 på den sista Bankdagen som infaller i den kalendermånad vilken omedelbart följer efter den kalendermånad då den faktiska begäran om förtida inlösen mottogs. Förtida inlösen ska ske till ett belopp som motsvarar det Nominella Beloppet för varje inlöst Obligation jämte upplupen ränta från föregående Ränteförfallodag (eller, om sådan dag inte har inträffat, Lånedatumet) fram till och med Inlösendagen i enlighet med avsnitt 4.

6.3. Förtida inlösen på Bolagets begäran

6.3.1.1.

Bolaget kan lösa in Obligationerna, men inte färre än samtliga, om (i) det återstår färre än nittio (90) Bankdagar till Återbetalningsdagen och (ii) Bolaget erbjuder Obligationsinnehavarna att delta i en refinansiering av Obligationen.

6.3.1.2.

Obligationerna ska lösas in till det Nominella Beloppet, jämte upplupen ränta från föregående Ränteförfallodag till och med den relevanta Förtida Inlösendagen i enlighet med avsnitt 6. Fordringshavarna ska underrättas, i enlighet med avsnitt 17, inte senare än trettio (30) dagar och inte tidigare än sextio (60) dagar innan den föreslagna Förtida Inlösendagen. Underrättelsen ska vara oåterkallelig och ange Förtida Inlösendag och den relevanta Avstämningsdagen.

7. BETALNING AV KAPITALBELOPP OCH RÄNTA

7.1. Obligationerna förfaller till betalning på Återbetalningsdagen eller den tidigare dag som kan följa av bestämmelserna i dessa Villkor. Ränta erläggs på Ränteförfallodagarna.

7.2. Betalning av ränta och återbetalning av Obligationerna ska ske till den, som är Fordringshavare på Avstämningsdagen.

7.3. Har Fordringshavaren genom Kontoförande Institut låtit registrera att kapital- respektive räntebelopp ska insättas på visst bankkonto, sker insättning genom ES:s försorg på respektive förfallodag. I annat fall översänder ES beloppet sistnämnda dag till Fordringshavaren under dennes hos ES på Avstämningsdagen registrerade adress. Infaller förfallodag på dag som inte är Bankdag insättes respektive översänds beloppet först närmast följande Bankdag.

7.4. Skulle ES på grund av dröjsmål från Bolagets sida eller på grund av annat hinder inte kunna utbetala belopp enligt vad som angivits ovan i denna punkt 7 utbetalas detta av
42

ES så snart hindret må ha upphört till den som på Avstämningsdagen var Fordringshavare.
7.5. Visar det sig att den som tillställts belopp enligt vad som angivits ovan i denna punkt 7 saknade rätt att mottaga detta, ska Bolaget och ES likväl anses ha fullgjort sina ifrågavarande skyldigheter. Detta gäller dock ej om Bolaget respektive ES hade kännedom om att beloppet kom i orätta händer eller åsidosatt den aktsamhet som efter omständigheterna skäligen bort iakttas.
8. OBLIGATIONSLÅNETS STATUS I FÖRMÅNSRÄTTSHÄNSEENDE
Bolaget skall tillse att betalningsförpliktelser enligt dessa Villkor har samma förmånsrättsliga läge som dess övriga icke-efterställda betalningsförpliktelser utan allmän eller särskild förmånsrätt, med undantag för vad som kan följa av tvingande lagstiftning i någon jurisdiktion.
9. DRÖJSMÅLSRÄNTA

9.1. Vid betalningsdröjsmål avseende kapitalbelopp och/eller ränta utgår dröjsmålsränta på det förfallna beloppet från förfallodagen till och med den dag då betalning erläggs efter en räntesats som motsvarar en veckas STIBOR första Bankdagen i varje kalendervecka varunder dröjsmålet varar, med tillägg av fyra procentenheter. STIBOR ska därefter avläsas den första Bankdagen i varje kalendervecka under vilken, helt eller delvis, dröjsmålet varar. Dröjsmålsränta enligt denna punkt 9.1 ska dock aldrig utgå efter lägre räntesats än den som motsvarar den som gällde för Obligationerna på förfallodagen i fråga med tillägg av två procentenheter med undantag för vad som beskrivs i punkt 9.2. Dröjsmålsräntan kapitaliseras ej.

9.2. Beror dröjsmålet enbart av sådant hinder för Emissionsinstitutet respektive ES som avses i punkt 20.1 ska dröjsmålsränta dock ej utgå efter högre räntesats än den som gällde för Obligation på förfallodagen i fråga.

10. PRESKRIPTION

10.1. Rätten till betalning av kapitalbeloppet preskriberas tio år efter Återbetalningsdagen. Rätten till räntebetalning preskriberas tre år efter respektive Ränteförfallodag. De medel som avsatts för betalning, men preskriberats, tillkommer Bolaget.

10.2. Om preskriptionsavbrott sker löper ny preskriptionstid om tio år ifråga om kapitalbelopp och tre år beträffande räntebelopp, i båda fallen räknat från dag som framgår av preskriptionslagens (1981:130) bestämmelser om verkan av preskriptionsavbrott.

11. SÄRSKILDA ÅTAGANDEN

11.1. Informationsåtaganden

11.1.1.

Bolaget åtar sig, så länge någon Obligation är utestående, att: a) omedelbart meddela Agenten om det föreligger en Uppsägningsgrund eller om
en händelse inträffat som sannolikt skapar en Uppsägningsgrund; b) så snart det får kännedom därom, tillställa Agenten relevant information om (i)
processer, skiljeförfarande eller andra förfaranden som har inletts av eller mot ett Koncernbolag och som sannolikt medför en Väsentligt Negativ Effekt och

43

(ii) andra händelser som inträffat eller kan komma att inträffa och som sannolikt medför en Väsentligt Negativ Effekt; c) meddela Agenten om Bolaget avser att avyttra eller på annat sätt avhända sig alla eller en ansenlig del av dess tillgångar eller verksamhet eller förändra verksamhetsinriktningen, om det är sannolikt att detta skulle medföra en Väsentligt Negativ Effekt; d) upprätta årsredovisningar och kvartalsrapporter och göra dem tillgängliga på svenska på Bolagets hemsida (alternativt tillställa dem Agenten) så snart de blir tillgängliga dock, avseende årsredovisningen, senast hundrafemtio (150) dagar efter varje räkenskapsårs utgång samt avseende kvartalsrapporterna, sextio (60) dagar efter varje Kvartalsdag; och e) tillställa Agenten sådan information om Bolagets finansiella ställning som Agenten skäligen begär.

11.1.2.

Bolaget ska på Agentens begäran tillhandahålla dokument och information som är nödvändig för att Agenten ska kunna utöva sina rättigheter och skyldigheter i enlighet med dessa Villkor samt följa de för uppdraget tillämpliga lagar och bestämmelser.

11.1.3.

Bolaget ska i samband med avgivande av årsredovisningar och kvartalsrapporter enlig punkt 11.1.1d) förse Agenten med ett skriftligt intyg undertecknat av Bolagets verkställande direktör eller finanschef varigenom Bolaget bekräftar att det efterlever sina åtaganden enligt avsnitt 11 (Särskilda åtaganden). Om Bolaget inte efterlevt sina åtaganden ska intyget ange anledningen till att åtaganden inte efterlevts samt åtgärderna Bolaget har vidtagit och kommer att vidta för att åstadkomma rättelse.

11.1.4.

Bolagets skyldigheter att lämna information eller upprätta intyg enligt denna punkt 11 gäller i den mån så kan ske utan att Bolaget eller Koncernbolag överträder regler utfärdade av eller intagna i kontrakt med reglerad marknad eller annan handelsplats där Bolagets eller Koncernbolags skuldförbindelser eller andra finansiella instrument är noterade eller annars strider mot sekretessåtagande bindande för Bolaget eller Koncernbolag eller mot tillämplig lag eller myndighetsföreskrift.

11.2. Allmänna åtaganden

11.2.1. Bolaget åtar sig, så länge som någon Obligation är utestående, att:

a) inte väsentligt förändra karaktären av Koncernens verksamhet enligt bolagsordningen; och
b) senast sextio (60) dagar efter Lånedatum ha upptagit Obligationslånet till handel på NASDAQ OMX Stockholm, eller annan reglerad marknad.

12. UPPSÄGNING

12.1.

Agenten ska om så begärs av Fordringshavare som representerar minst en tiondel av Justerat Lånebelopp vid tidpunkten för sådan begäran eller om så beslutas vid Fordringshavarmöte förklara Obligationerna jämte ränta förfallet till betalning omedelbart om;

44

a) Bolaget inte i rätt tid erlägger förfallet kapital- eller räntebelopp avseende Obligationslånet, såvida inte dröjsmålet endast är en följd av tekniskt eller administrativt fel och inte varar längre än tio (10) dagar; eller
b) Bolaget eller ett Koncernbolag (i något annat avseende än som anges under punkt a) väsentligen inte fullgör sina förpliktelser enligt dessa Villkor - eller annars handlar i strid mot dem - under förutsättning att Bolaget uppmanats att vidta rättelse om rättelse är möjligt och Bolaget inte inom tjugo (20) dagar därefter vidtagit rättelse; eller
c) Bolaget eller ett Koncernbolag inte i rätt tid erlägger betalning avseende annan Finansiell Förpliktelse uppgående till minst SEK TJUGO MILJONER (20 000 000) (eller motvärdet därav i annan valuta) som upptagits av Bolaget eller Koncernbolaget, och förpliktelsen ifråga på grund därav sagts upp, eller kunnat sägas upp till betalning i förtid eller - om uppsägningsbestämmelse saknas eller den uteblivna betalningen skulle utgöra slutbetalning - om betalningsdröjsmålet varar i minst tjugo (20) dagar; eller
d) Bolaget eller ett Koncernbolag inte inom tjugo (20) dagar efter den dag då Bolaget eller Koncernbolaget mottagit skriftligt krav, infriar borgen eller annan garanti för annans Finansiella Förpliktelse eller åtagande att såsom uppdragsgivare eller borgensman för uppdragsgivare ersätta någon vad denne utgivit på grund av sådan borgen eller garanti under förutsättning av att summan av åtagandena under sådana borgensåtaganden, garantier eller åtaganden som berörs uppgår till minst SEK TJUGO MILJONER (20 000 000) (eller motvärdet därav i annan valuta); eller
e) anläggningstillgång tillhörande Bolaget eller ett Koncernbolag utmäts under förutsättning att marknadsvärdet av sådan anläggningstillgång överstiger SEK FEM MILJONER (5 000 000) (eller motvärdet därav i annan valuta) och att utmätningen inte undanröjs inom trettio (30) dagar; eller
f) Bolaget eller ett Koncernbolag inställer sina betalningar; eller g) Bolaget eller ett Koncernbolag ansöker eller medger ansökan om
företagsrekonstruktion enligt lagen (1996:764) om företagsrekonstruktion; eller h) Bolaget eller ett Koncernbolag försätts i konkurs; eller i) beslut fattas att (i) Bolaget ska träda i likvidation eller (ii) att ett Koncernbolag ska
träda i likvidation och detta innebär en Väsentligt Negativ Effekt; eller j) Bolagets styrelse upprättar fusionsplan enligt vilken Bolaget ska uppgå i nytt eller
existerande bolag, undantaget bolag vars aktier är noterade på NASDAQ OMX Stockholm eller annan reglerad marknad, förutsatt att Fordringshavarmötets medgivande härtill inte inhämtats; eller k) ett Koncernbolags styrelse upprättar fusionsplan enligt vilken Koncernbolaget ska uppgå i nytt eller existerande bolag förutsatt att Fordringshavarmötets medgivande härtill inte inhämtats och fusionen innebär en Väsentligt Negativ Effekt; eller l) Koncernens Soliditet vid någon tidpunkt understiger 20 procent; eller m) Koncernens Räntetäckningsgrad vid något tillfälle understiger 1,25 på rullande tolvmånadersbasis.
45

12.2.

För det fall att IFRS förändras, och inte längre erkänner eller fordrar marknadsvärdejusteringar vid beräkning av fastigheternas bokförda värden, ska Eget Kapital respektive Totala Tillgångar (för beräkning av Soliditet ovan) ändå justeras med hänsyn tagen till sådana marknadsvärden på motsvarande sätt som om IFRS, såsom dessa tillämpas på Lånedatumet är gällande.

12.3.

Det åligger Bolaget att omedelbart underrätta Agenten i fall en omständighet av det slag som anges under punkterna a) - m) ovan skulle inträffa. I brist på sådan underrättelse äger Agenten utgå från att någon sådan omständighet inte inträffat. Bolaget ska lämna Agenten de närmare upplysningar som Agenten kan komma att begära rörande sådana omständigheter som behandlas i denna punkt samt på begäran av Agenten tillhandahålla alla de skäliga handlingar som kan vara av betydelse härvidlag. Bolagets skyldigheter att lämna information enligt denna punkt 12.3 gäller i den mån så kan ske utan att Bolaget eller Koncernbolag överträder regler utfärdade av eller intagna i kontrakt med reglerad marknad eller annan handelsplats där Bolagets eller Koncernbolags skuldförbindelser eller andra finansiella instrument är noterade eller annars strider mot sekretessåtagande bindande för Bolaget eller Koncernbolag eller mot tillämplig lag eller myndighetsföreskrift.

13. FÖRDELNING

Har såväl Obligationslånet som ränta förfallit till betalning och förslår tillgängliga medel inte till full betalning därav ska medlen i första hand användas till betalning av räntan och i andra hand till betalning av Obligationslånet.

14. AGENTENS BEHÖRIGHET

Även utan uppdrag från Fordringshavarna är Agenten, eller den person Agenten sätter i sitt ställe, berättigad att företräda Fordringshavarna i förhållande till Bolaget i enlighet med dessa Villkor i allt som rör Obligationslånet, såväl vid som utom domstol eller exekutiv myndighet (inklusive varje rättsligt förfarande eller skiljeförfarande angående fullbordandet, bibehållandet, skyddandet eller verkställigheten av Obligationslånet). Varje Fordringshavare ska omgående på Agentens begäran, tillhandahålla Agenten alla sådana dokument, inklusive skriftlig fullmakt (till form och innehåll tillfredsställande för Agenten), som Agenten finner erforderliga för att kunna utföra sina åtaganden under dessa Villkor. Agenten har ingen skyldighet att företräda en Fordringshavare som inte följer en sådan begäran från Agenten.

15. FORDRINGSHAVARMÖTE

15.1.

Agenten äger, och ska efter skriftlig begäran från Bolaget eller från Fordringshavare som på dagen för begäran representerar minst en tiondel av Justerat Lånebelopp, kalla till Fordringshavarmöte. Kallelsen ska minst tjugo (20) Bankdagar i förväg tillställas Bolaget och Fordringshavarna i enlighet med punkt 17.

15.2.

Kallelsen till Fordringshavarmöte ska ange tidpunkt och plats för mötet samt dagordning för mötet. För det fall att röstning kan ske via ett elektroniskt röstningsförfarande ska de närmare detaljerna för detta tydligt framgå av kallelsen. Vidare ska i kallelsen anges de ärenden som ska behandlas och beslutas vid mötet. Ärendena ska vara numrerade. Det huvudsakliga innehållet i varje framlagt förslag ska anges. Endast ärenden som upptagits i kallelsen får beslutas vid Fordringshavarmötet. För det fall att förtida anmälan krävs för att Fordringshavare ska äga rätt att delta i Fordringshavarmöte ska detta tydligt framgå av kallelsen. Till kallelsen ska bifogas ett fullmaktsformulär.

46

15.3. Mötet ska inledas med att Agenten utser ordförande, protokollförare och justeringsman om inte Fordringshavarmötet bestämmer annat.

15.4.

Vid Fordringshavarmöte äger, utöver Fordringshavare samt deras respektive ombud och biträden, även styrelseledamöter, verkställande direktören och andra högre befattningshavare i Bolaget samt Bolagets revisorer och juridiska rådgivare samt Agenten rätt att delta. Ombud ska förete behörigen utfärdad fullmakt som ska godkännas av ordföranden.

15.5.

Agenten ska tillse att det vid Fordringshavarmötet finns en utskrift av det av ES förda avstämningsregistret från slutet av femte Bankdagen före dagen för Fordringshavarmötet. Ordföranden ska upprätta en förteckning över närvarande röstberättigade Fordringshavare med uppgift om den andel av Justerat Lånebelopp varje Fordringshavare företräder ("Röstlängd"). Fordringshavare som avgivit sin röst via elektroniskt röstningsförfarande, röstsedel eller motsvarande, ska vid tillämpning av dessa bestämmelser anses såsom närvarande vid Fordringshavarmötet. Endast de som på femte Bankdagen före dagen för Fordringshavarmöte var Fordringshavare, respektive ombud för sådan Fordringshavare och som omfattas av Justerat Lånebelopp, är röstberättigade och ska tas upp i Röstlängden. Därefter ska Röstlängden godkännas av Fordringshavarmötet.

15.6.

Vid Fordringshavarmötet ska föras protokoll, vari ska antecknas dag och ort för mötet, vilka som närvarat, vad som avhandlats, hur omröstning har utfallit och vilka beslut som har fattats. Röstlängden ska nedtecknas i eller biläggas protokollet. Protokollet ska undertecknas av protokollföraren. Det ska justeras av ordföranden om denne inte fört protokollet samt av minst en på Fordringshavarmötet utsedd justeringsman. Därefter ska protokollet överlämnas till Agenten. Senast tio Bankdagar efter Fordringshavarmötet ska protokollet tillställas Fordringshavarna enligt punkt 17. Nya eller ändrade Villkor ska biläggas protokollet och tillställas ES genom Agentens eller annan av Agenten utsedd parts försorg. Protokollet ska på ett betryggande sätt förvaras av Agenten.

15.7. Fordringshavarmötet är beslutfört om Fordringshavare representerande minst en femtedel av Justerat Lånebelopp är närvarande vid Fordringshavarmötet.

15.8.

I följande slag av ärenden erfordras dock att Fordringshavare representerande minst hälften av Justerat Lånebelopp är närvarande vid Fordringshavarmötet ("Extraordinärt Beslut");
a) godkännande av överenskommelse med Bolaget eller annan om ändring av Återbetalningsdagen, nedsättning av Nominellt Belopp, ändring av föreskriven valuta för Obligationslånet (om ej detta följer av lag) samt ändring av Ränteförfallodag eller annat räntevillkor;
b) godkännande av gäldenärsbyte; samt c) godkännande av ändring av denna punkt 15.

15.9.

Om Fordringshavarmöte sammankallats och den för beslutförhet erforderliga andel av Justerat Lånebelopp som Fordringshavarna representerar inte har uppnåtts inom trettio (30) minuter från utsatt tid för Fordringshavarmötet, ska mötet ajourneras till den dag som infaller en vecka senare (eller - om den dagen inte är en Bankdag - nästföljande Bankdag). Om mötet nått beslutsförhet för vissa, men inte alla, frågor som ska beslutas vid mötet, ska mötet ajourneras efter det att beslut fattats i frågor för vilka beslutsförhet

47

föreligger. Meddelande om att Fordringshavarmöte ajournerats och uppgift om tid och plats för fortsatt möte ska snarast tillställas Fordringshavarna genom ES:s försorg. När ajournerat Fordringshavarmöte återupptas äger mötet fatta beslut, inklusive Extraordinärt Beslut, om Fordringshavare som representerar minst en tiondel av Justerat Lånebelopp enligt den utskrift av avstämningsregistret som tillhandahölls enligt punkt 15.5 (med beaktande av punkt 15.12) infinner sig till mötet. Det återupptagna mötet ska inledas med att ordföranden upprättar en ny röstlängd (enligt samma principer som anges i punkt 15.5 och på grundval av nämnda utskrift av avstämningsregistret). Endast Fordringshavare som upptas i sådan ny röstlängd är röstberättigade vid mötet. Ett Fordringshavarmöte kan inte ajourneras mer än en gång.
15.10. Beslut vid Fordringshavarmöte fattas genom omröstning om någon Fordringshavare begär det. Varje röstberättigad Fordringshavare ska vid votering ha en röst per Obligation (som utgör del av samma lån) som innehas av denne.
15.11. Extraordinärt Beslut är giltigt endast om det har biträtts av minst nio tiondelar av de avgivna rösterna. För samtliga övriga beslut gäller den mening som fått mer än hälften av de avgivna rösterna.
15.12. Vid tillämpningen av denna punkt 15 ska innehavare av förvaltarregistrerade Obligationer betraktas som Fordringshavare istället för förvaltaren om innehavaren uppvisar ett intyg från förvaltaren som utvisar att vederbörande per den femte Bankdagen före Fordringshavarmöte var innehavare av Obligationer och storleken på dennes innehav. Förvaltare av förvaltarregistrerade Obligationer ska anses närvarande vid Fordringshavarmöte med det antal Obligationer som förvaltaren fått i uppdrag att företräda.
15.13. Beslut som har fattats vid ett i behörig ordning sammankallat och genomfört Fordringshavarmöte är bindande för samtliga Fordringshavare oavsett om de har varit närvarande vid, och oberoende av om och hur de har röstat på mötet. Fordringshavare som biträtt på Fordringshavarmöte fattat beslut ska inte kunna hållas ansvarig för den skada som beslutet kan komma att åsamka annan Fordringshavare.
15.14. Samtliga Agentens, Emissionsinstitutets och ES:s kostnader i samband med Fordringshavarmöte ska betalas av Bolaget.
15.15. Agenten äger, i samband med tillämpningen av denna punkt 15, rätt till utdrag ur det av ES förda avstämningsregistret för Obligationen. Agenten är berättigad (men inte skyldig) att tillhandahålla en kopia på utdraget till Bolaget.
15.16. Begäran om Fordringshavarmöte ska tillställas Agenten till den adress som anges i dessa Villkor. Sådan försändelse ska ange att ärendet är brådskande.
16. ÄNDRING AV VILLKOR
Agenten och Bolaget äger avtala om ändring av dessa Villkor under förutsättning att en sådan ändring, enligt Agentens bedömning, inte har materiell betydelse för avtalsinnehållet, är av formell eller teknisk natur, endast är av begränsad betydelse eller består av en rättelse av klara och uppenbara felaktigheter i dessa Villkor. Agenten äger därutöver rätt att avtala med Bolaget om ändring av dessa Villkor om så krävs till följd av lag, författning eller liknande. Ändring av dessa Villkor kan i andra fall ske genom beslut vid Fordringshavarmöte.
48

Överenskommelse om ändring av Villkoren ska av Bolaget snarast meddelas i enlighet med punkt 17.

17. MEDDELANDEN

17.1. Meddelanden från Bolaget eller Agenten ska tillställas Fordringshavarna på deras registrerade adresser hos ES.

17.2. Meddelanden från Fordringshavarna till Bolaget ska tillställas Bolaget, med en kopia till Agenten, på de adresser som angivits i avsnitt 1.

18. FÖRVALTARREGISTRERING

För Obligation som är förvaltarregistrerad enligt lag (1998:1479) om kontoföring av finansiella instrument ska vid tillämpningen av dessa Villkor förvaltaren betraktas som Fordringshavare om inte annat följer av punkt 15.

19. UPPTAGANDE TILL HANDEL PÅ REGLERAD MARKNAD

Bolaget kommer att ansöka om inregistrering av Obligationslånet vid NASDAQ OMX Stockholm eller annan reglerad marknad och vidta de åtgärder som kan erfordras för att bibehålla registreringen så länge någon Obligation är utestående.
20. BEGRÄNSNING AV ANSVAR, M M.

20.1.

I fråga om de på Agenten, Emissionsinstitutet respektive ES ankommande åtgärderna gäller - beträffande ES med beaktande av bestämmelserna i lag om kontoföring av finansiella instrument - att ansvarighet inte kan göras gällande för skada, som beror av svenskt eller utländskt lagbud, svensk eller utländsk myndighetsåtgärd, krigshändelse, strejk, blockad, bojkott, lockout eller annan liknande omständighet. Förbehållet i fråga om strejk, blockad, bojkott och lockout gäller även om Agenten, Emissionsinstitutet eller ES självt är föremål för eller vidtar sådan konfliktåtgärd.

20.2. Skada som uppkommer i andra fall ska inte ersättas av Agenten, Emissionsinstitutet eller ES, om vederbörande varit normalt aktsam. Agenten, Emissionsinstitutet respektive ES ansvarar inte i något fall för indirekt skada.

20.3. Föreligger hinder för Agenten, Emissionsinstitutet eller ES på grund av sådan omständighet som angives i punkt 20.1 att vidta åtgärd enligt dessa Villkor får åtgärden uppskjutas till dess hindret har upphört.

20.4. Vad som sägs ovan i denna punkt gäller inte i den mån annat följer av lag om kontoföring av finansiella instrument.

21. BYTE AV AGENT ELLER EMISSIONSINSTITUT

21.1.

Agenten får inte frånträda eller överlåta sin roll som agent, såvida inte Bolaget i förväg givit sitt skriftliga samtycke, vilket inte oskäligen får förvägras, bortsett från där Agenten är skyldig att frånträda eller överlåta sin roll som agent genom lag eller regelverk eller där Bolaget har, på ett inte oväsentligt sätt, brustit i att uppfylla sina skyldigheter gentemot Agenten under dessa Villkor och inte, inom skälig tid, vidtar rättelse avseende

49

sådant brott efter att Agenten har uppmärksammat Bolaget därom. Dock ska inget frånträdande från Agenten ges verkan förrän en ny Agent har utsetts av Bolaget. Om Bolaget inte har utsett en ny Agent inom trettio (30) dagar från det att Agenten givit Bolaget meddelande om dess frånträdande, har Agenten rätt att utse en ny Agent. När en ny Agent har utsetts, ska den frånträdande Agenten inte bära något ansvar för handlingar eller underlåtenhet för tiden efter dess ersättande, men ska fortsätta att åtnjuta rättigheter under dessa Villkor (i den utsträckning sådana rättigheter har uppstått före dagen för frånträdandet). Agentens efterträdare, Bolaget, Emissionsinstitutet och Fordringshavarna ska ha samma rättigheter och skyldigheter sinsemellan som de skulle ha haft om sådan efterträdare skulle ha varit den ursprungliga Agenten.

21.2.

Emissionsinstitutet får frånträda som emissionsinstitut och/eller överföra sin roll som emissionsinstitut när som helst, förutsatt att inget frånträdande av Emissionsinstitutet ges effekt förrän ett nytt emissionsinstitut har utsetts av Bolaget. Om Bolaget inte har utsett ett nytt Emissionsinstitut inom trettio (30) dagar efter att Emissionsinstitutet givit Bolaget meddelande om dess frånträdande, har Emissionsinstitutet rätt att utse ett nytt Emissionsinstitut. När ett nytt Emissionsinstitut har utsetts, ska det frånträdande Emissionsinstitutet inte bära något ansvar för handlingar eller underlåtenhet för tiden efter dess ersättande, men ska fortsätta att åtnjuta rättigheter under dessa Villkor (i den utsträckning sådana rättigheter har uppstått före dagen för frånträdandet). Emissionsinstitutets efterträdare, Bolaget, Agenten och Fordringshavarna ska ha samma rättigheter och skyldigheter sinsemellan som de skulle ha haft om sådan efterträdare skulle ha varit det ursprungliga Emissionsinstitutet.

21.3.

Om Agenten eller Emissionsinstitutet är föremål för konkurs eller finansiell rekonstruktion enligt lag eller föreskrift från en tillsynsmyndighet, ska Bolaget omedelbart utse en ny Agent eller ett nytt Emissionsinstitut som omgående ska ersätta nuvarande Agent eller Emissionsinstitut enligt dessa Villkor. Bolaget får också utse en ny Agent vilken omedelbart ska ersätta nuvarande Agent, om Agenten har, på ett väsentligt sätt, brustit i att uppfylla sina skyldigheter under dessa Villkor och inte, inom skälig tid, vidtar rättelse avseende sådant brott efter att Bolaget har gjort Agenten uppmärksam därom.

22. AGENTENS SKYLDIGHETER OCH ANSVAR, RÄTTEN ATT ANLITA TREDJE PARTER ETC.
22.1. Agentens skyldigheter är uttömmande reglerade häri. Till undvikande av missförstånd, har Agenten inte några skyldigheter att övervaka Bolagets finansiella ställning eller dess fullgörande av skyldigheter och förpliktelser, annat än om uttryckligen angivet häri.
22.2. Agenten är inte skyldig att för någon Fordringshavare redovisa belopp mottaget av Agenten för dess egen räkning.
22.3. Till undvikande av missförstånd, är Agenten inte skyldig att göra eller underlåta att göra något om det skulle eller skulle kunna, enligt dess skäliga bedömning, innebära en överträdelse av någon lag eller annan regel eller brott mot omsorgs- eller tystnadsplikt.
22.4. Agenten ska inte vara ansvarig för någon åtgärd som den vidtagit under dessa Villkor, såvida åtgärden inte direkt är orsakad av vårdslöshet.
22.5. Agenten äger rätt till ersättning för sitt arbete som agent i enlighet med dessa Villkor samt får anlita, betala och sätta tillit till råd och tjänster av jurister, revisorer och andra
50

experter där så skäligen behövs för att uppfylla dess skyldigheter härunder. Bolaget ska stå kostnaderna för sådana råd. 23. TILLÄMPLIG LAG OCH JURISDIKTION 23.1. Vid tolkning och tillämpning av dessa Villkor ska svensk lag gälla. 23.2. Tvist rörande tolkningen och tillämpningen av dessa Villkor ska i första instans avgöras av Stockholms tingsrätt.
_________________________ Härmed bekräftas att ovanstående Villkor är för oss gällande. Stockholm den 28 februari 2012 Klövern AB (publ)
51

9

ADRESSER

Klövern AB (publ) Box 1024 611 29 Nyköping Besöksadress: Nyckelvägen 14 Tel 0155-44 33 00 Fax 0155-44 33 22 www.klovern.se
Swedbank AB (publ) 105 34 Stockholm
MAQS Law Firm Advokatbyrå AB Norrmalmstorg 1 Box 7009 103 86 Stockholm
Ernst & Young AB Jakobsbergsgatan 24 103 99 Stockholm
Euroclear Sweden AB Regeringsgatan 65 Box 7822 103 97 Stockholm

52


Stockholm den 10 juni 2014

PRESSMEDDELANDE nr. 21,2014

SAGAX LÖSER IN UTESTÅENDE OBLIGATIONSLÅN OM 250 MKR
Sagax har beslutat om förtidsinlösen av bolagets obligationslån 2010/2015 om 250 miljoner kronor (ISIN: SE0003331552).
Förtidsinlösen sker i enlighet med villkoren för obligationerna och innehavarna meddelas genom utskick via Euroclear Sweden AB.
Förtidsinlösen av obligationerna kommer att ske per 10 juli 2014. Avstämningsdag för förtidsinlösen är den 3 juli 2014. Enligt villkoren för obligationerna kommer det förtida inlösenbeloppet att uppgå till 101 procent av nominellt belopp.
Obligationerna kommer att avnoteras från företagsobligationslistan på NASDAQ OMX Stockholm.
För ytterligare information, vänligen kontakta VD David Mindus på telefon 08 - 545 83 540.

Om AB Sagax
AB Sagax är ett fastighetsbolag med affärsidé att investera i kommersiella fastigheter främst inom segmentet lager och lätt industri. Sagax fastighetsinnehav uppgick per 31 mars 2014 till 1 421 000 kvadratmeter fördelat på 144 fastigheter. AB Sagax (publ) är noterat på NASDAQ OMX Stockholm, Mid Cap. Mer information finns på www.sagax.se.

Informationen är sådan som AB Sagax (publ) ska offentliggöra enligt lagen om värdepappersmarknaden och/eller lag om handel med finansiella instrument. Informationen lämnades för offentliggörande den 10 juni 2014 kl. 15.00.


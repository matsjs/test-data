ISIN: NO 000 1433502
LÅNEKONTRAKT VEDRØRENDE
TRONDHEIM KOMMUNE 10,05 % OBLIGASJONSLÅN 1992/2012
med regulerbar rente og innløsningsrett NOK 100.000.000

Side 2

INNHOLDSFORTEGNELSE
OM LÅNEOPPTAKET § 1 LÅNEFORMÅL § 2 TILLITSMANNENS FUNKSJONER OG OPPGAVER § 3 OBLIGASJONSSTØRRELSE - VERDIPAPIRSENTRALEN § 4 DOKUMENTER § 5 UTBETALING § 6 ERKLÆRING FRA LÅNTAKER - OPPLYSNINGSPLIKT § 7 SIKKERHET § 8 RENTEBETINGELSER § 9 RENTEREGULERING § 10 OBLIGASJONSEIERNES INNLØSNINGSRETT §11 LÅNTAKERS INNLØSNINGSRETT § 12 AMORTISASJON § 13 DEKNING AV TERMINBELØP - FORSINKET BETALING § 14 LÅNTAKERS FORPLIKTELSER I LÅNETS LØPETID §15 MISLIGHOLD § 16 DEKNING UTGIFTER OG OFFENTLIGE AVGIFTER § 17 OBLIGASJONSEIERMØTE § 18 STEMMERETT PÅ OBLIGASJONSEIERMØTE § 19 BESLUTNINGER PÅ OBLIGASJONSEIERMØTE §20 BYTTE AV TILLITSMANN §21 AVTALENS FYSISKE TILGJENGELIGHET §22 KONFLIKTLØSNING - VERNETING

side 3

H3

tt

3

ll

3

ll

4

tl

4

ll

4

ll

4

ll

5

n

5

ll

5

ll

5

tt

5

il

5

tl

6

tt

6

ll

7

ll

8

ll

8

ll

9

ti

9

ll 10

ll 10

Side 3
LÅNEKONTRAKT
Trondheim kommune som Låntaker opptar gjennom DnB Fonds AS et obligasjonslån ("Lånet") stort NOK 100.000.000,- på de betingelser som er bestemt i denne kontrakt ("Lånekontrakten").
Lånets offisielle navn: ISIN: NO 000 1433502
TRONDHEIM KOMMUNE 10,05 % OBLIGASJONSLÅN 1992/2012 DnB Fonds AS er Tilrettelegger for Lånet. Den norske Bank AS er obligasjonseiernes Tillitsmann. Fokus Bank A.S er Låntakers Kontofører-Utsteder for Lånet. Det utstedes egen avtale for kontoførerfunksjonen.
§1 Lånet er tatt opp til refinansiering av Bykassens lån til Kulturhuset.
§2 Tillitsmannen skal i henhold til Lånekontrakten og offentlige bestemmelser ivareta obligasjonseiernes interesser og rettigheter overfor Låntaker, herunder bl.a.
utøve nødvendig skjønn ved gjennomføring av de oppgaver Tillitsmannen er tillagt etter Lånekontrakten, formidle nødvendig informasjon til obligasjonseieme (i tillegg til informasjon fra Kontofører-Utsteder), kontrollere betaling av renteterminer samt nedbetaling av Lånet.
§3 Obligasjonsandelene er hver pålydende NOK 10.000,- og er sideordnede og likestilt. Lånet er registreringspliktig i Verdipapirsentralen (VPS) i henhold til lov av 14. juni 1985 nr. 62 § 1-2, Fokus Bank A.S' oppdrag å registrere Lånet i VPS og for øvrig opptre som Kontofører-Utsteder for Låntaker fremgår av særskilt avtale.

Side 4
§4
Tillitsmannen skal motta fra Låntaker minst 3 - tre - bankdager før Lånet utbetales, følgende dokumenter i en for Tillitsmannen tilfredsstillende stand:
(a) nødvendige beslutninger eller fullmakt fra Låntakers organer om opptak av Lånet, (b) nødvendige godkjennelser og tillatelser fra offentlig myndighet i forbindelse med
låneopptaket, (c) skriftlig bekreftelse fra Låntaker dersom det har skjedd noen vesentlig svekkelse av
Låntakers finansielle eller forretningsmessige situasjon i forhold til opplysninger gitt i prospekt og tegningsinnbydelse.
Tillitsmannen kan utsette fristen for innlevering av ett eller flere av ovennevnte dokumenter på de betingelser Tillitsmannen finner nødvendig. Tillitsmannen kan kreve at enhver kopi skal bekreftes som rett kopi.
§5
Lånebeløpet, pålydende NOK 100.000.000,-, stilles til disposisjon for Låntaker av Tilrettelegger den 10. februar 1992 til pari kurs med fradrag av provisjoner som avtalt mellom Låntaker og Tilrettelegger i brev av 14. januar 1992.
§6
Låntaker innestår for at:
(a) all informasjon i prospekt og tegningsinnbydelse utgitt i forbindelse med Lånet er riktig og presis, og at ingen opplysninger som er av betydning for Låntakers evne til å oppfylle sine forpliktelser i forbindelse med Lånet er holdt tilbake,
(b) alle godkjennelser og tillatelser fra offentlig myndighet og Låntakers styrende organer om opptak av Lånet foreligger,
(c) det fra utarbeidelse av prospekt og tegningsinnbydelse og frem til utbetalingsdato, ikke har inntruffet hendelser som vil innebære mislighold av Låntakers forpliktelser i forbindelse med Lånet.
Låntaker skal holde Tillitsmannen skadesløs for ethvert tap og/eller kostnader som Tillitsmannen har pådratt seg som en følge av at Tillitsmannen har innrettet seg etter Låntakers erklæring i henhold til punktene (a), (b) og (c) ovenfor.
§7
Sikkerhet:
Trondheim kommune er selv debitor for Lånet.

Side 5
§8 Lånet forrentes med 10,05 % p.a. og er rentebærende fra 10. februar 1992. Renten skal betales etterskuddsvis i helårlige terminer hver 10. februar. Første rentetermin forfaller 10. februar 1993, siste 10. februar 2012.
§9 Renten kan reguleres, første gang 10. februar 1995. Ny rentesats og rentebindingsperiode fastsettes av Låntaker i samarbeid med Tilrettelegger 30 - tretti - bankdager før termindato. Ny rente og rentebindingsperiode skal av Kontofører-Utsteder straks meddeles investor, kunngjøres i Norsk lysingsblad samt innmeldes til Oslo Børs.
§10
Obligasjonseieme har ved rentereguleringsdato rett til å innløse sine obligasjoner til pari kurs. Krav om slik innløsning må være investors kontofører i hende senest 15 - femten bankdager før termindato.
§11
Låntaker har ved hver rentereguleringsdato rett til med 30 - tretti - bankdagers varsel å innløse Lånet, helt eller delvis, ved loddtrekning til pari kurs. Låntaker kan også helt eller delvis innløse Lånet ved loddtrekning til pari kurs innen 5 - fem - bankdager etter at fristen for obligasjonseiernes innløsningsrett er gått ut.
§ 12 Lånet nedbetales ved loddtrekning til pari kurs med 20 helårlige avdrag å NOK 5.000.000,-. Første avdrag forfaller 10. februar 1993, siste 10. februar 2012. Avdragsbeløpenes størrelse kan bli forholdsmessig redusert dersom obligasjonseieme og/eller Låntaker benytter sin rett til å innløse obligasjoner til pari kurs.
§ 13 Forfalt rente og uttrukne obligasjoner vil bli godskrevet den enkelte obligasjonseier direkte fra Verdipapirsentralen.
De nødvendige midler til betaling av forfalte renteterminer og uttrukne obligasjoner skal Låntaker stille til disposisjon for Kontofører-Utsteder iht. særskilt avtale.

Side 6
Dersom betaling av de forfalte renter og/eller uttrukne obligasjoner ikke finner sted rettidig, er Låntaker pliktig til å betale obligasjonseieme morarenter som tilsvarer NIBOR dagsrente + 5 %-poeng, dog begrenset oppad til høyeste lovlige morarente, beregnet fra datoen for forfallsdag til betaling skjer. Med NIBOR forståes rentenivået for norske kroner i det norske interbankmarkedet kl. 12.00 2 - to - bankdager før termindato. Renten skal være markedets tilbudsside.
§ 14
I Lånets løpetid forplikter Låntaker seg til:
(a) straks å varsle Tillitsmannen om ethvert mislighold av Lånekontrakten i henhold til § 13, og om ethvert forhold Låntaker forstår, eller bør forstå, vil kunne føre til mislighold,
(b) straks å oversende års- og delårsregnskaper til Tillitsmannen når de foreligger, (c) på anmodning fra Tillitsmannen innen rimelig frist gi nødvendige opplysninger om
Låntakers økonomiske situasjon, (d) innhente alle nødvendige tillatelser og godkjennelser vedrørende Lånet, som følge av
bl.a. endringer i offentlige bestemmelser.
§15
1. På vegne av obligasjonseieme kan Tillitsmannen erklære Lånet for misligholdt og forfalt til betaling i følgende tilfeller:
a) Dersom Låntaker på termindato ikke har betalt forfalte renter og/eller hovedstol etter Lånekontraktens § 13.
b) Dersom Låntaker ikke har betalt påløpte og forfalte omkostninger etter Lånekontrakten, innen 5 - fem - bankdager etter påkrav.
c) Dersom Låntaker bryter eller unnlater å oppfylle noen av sine øvrige forpliktelser etter Lånekontrakten, eller innen en på forhånd fastsatt frist ikke har rettet forhold som er i strid med Lånekontrakten,
d) Dersom noen av Låntakers øvrige lån, garantier eller gjeldsforpliktelser forfaller til betaling før ordinært avtalt forfallstidspunkt som følge av Låntakers mislighold.
e) Dersom Låntaker har gitt Tillitsmannen feilaktige eller mangelfulle opplysninger som har eller kan få vesentlig betydning for Låntakers forpliktelser etter Lånekontrakten og evnen til å oppfylle disse.

Side 7
f) Dersom Låntaker innstiller eller truer med å innstille sin forretningsvirksomhet, eller uten forhåndssamtykke fra Tillitsmannen overdrar eller truer med å overdra den vesentlige del av sin forretningsvirksomhet og/eller aktiva, og dette etter Tillitsmannens vurdering kan medføre en vesentlig svekkelse av Låntakers økonomiske stilling.
g) Dersom en situasjon oppstår som etter Tillitsmannens objektive vurdering, også etter konsultasjon med Låntaker, gir Tillitsmannen rimelig grunn til å anta at Låntaker ikke vil kunne oppfylle sine forpliktelser etter Lånekontrakten.
2. Dersom ett eller flere av de ovennevnte misligholdstilfeller inntreffer, kan Tillitsmannen, for å ivareta obligasjonseiemes interesser, erklære hele Lånet med renter og omkostninger forfalt til betaling. Tillitsmannen kan ta ethvert skritt som han måtte finne påkrevet, for inndrivelse av Lånet.
3. Dersom ett eller flere av de ovenfor nevnte tilfeller inntreffer, skal Tillitsmannen erklære Lånet for misligholdt og forfalt til betaling dersom:
a) Tillitsmannen får skriftlig oppfordring om dette fra obligasjonseiere som representerer minst 1/5 av Lånet, eller
b) Tillitsmannen får oppfordring om dette etter beslutning på obligasjonseiermøte i overenstemmelse med Lånekontraktens bestemmelser om slike møter. I dette tilfelle plikter Tillitsmannen også å ta ethvert skritt som møtet måtte beslutte til inndrivelse av Lånet. Tillitsmannen kan i dette tilfelle kreve tilfredsstillende sikkerhet for de utgifter som derved måtte påløpe.
4. Dersom Tillitsmannen etter vilkårene i denne paragrafs punkt 2 eller 3 erklærer Lånet for misligholdt, skal Tillitsmannen gi Låntaker rekommandert melding om dette.
5. Den enkelte obligasjonseier har ikke anledning til på egen hånd å søke dekning for sin(e) obligasjon(er) direkte hos Låntaker.
§ 16
Mulig stempelskatt og/eller lignende avgifter, med unntak av omsetningsavgifter, som av norske myndigheter måtte bli pålagt obligasjoner i Lånet, bæres av Låntaker.
Alle omkostninger vedrørende Lånet, herunder trykking av tegningsinnbydelser og prospekter, annonsering og foreskrevne kunngjøringer, juridisk bistand ved utarbeidelse av Lånekontrakten, Tillitsmanns- og KU-gebyr, registrerings- og noteringsavgift til Oslo Børs, nødvendige kostnader til VPS etc., bæres av Låntaker.
For sitt arbeid som Tillitsmann vil Den norske Bank AS beregne seg gebyrer i henhold til de enhver tid gjeldende gebyrsatser. Omkostninger som Den norske Bank AS måtte bli påført ved utøvelsen av Tillitsmannsfunksjonen vil likeledes måtte bæres av Låntaker. Tillitsmannsgebyr belastes årlig på termindato, første gang 10. februar 1992.

Side 8
§17
Møte av obligasjonseiere skal avholdes enten når Tillitsmannen finner det påkrevet eller når det skriftlig begjæres av eiere av obligasjoner for minst 1/10 av gjenstående lån, og de i begjæringen oppgir de saker som ønskes behandlet på møtet.
Med begjæringen må vedlegges erklæringer fra vedkommende obligasjonseieres VPS-kontoførere eller VPS som bekrefter at det samlet er båndlagt et tilstrekkelig antall obligasjoner, og at disse vil forbli båndlagt der inntil møtet er avholdt og avsluttet.
Har Tillitsmannen ikke etterkommet en gyldig begjæring om å innkalle til møte innen 10 bankdager etter at han har mottatt begjæringen, er vedkommende obligasjonseiere berettiget til selv å innkalle til møte for behandling av de saker som er oppgitt i begjæringen.
Møter av obligasjonseiere skal etter innkallelse holdes i Tillitsmannens lokaler eller lokaler anvist av Tillitsmannen. Innkallelsen skal skje med minst 5 bankdagers varsel gjennom melding fra Verdipapirsentralen og kunngjøres gjennom Oslo Børs' informasjonssystem. Innkallelsen skal spesielt angi de saker som skal behandles. Saksdokumentene fås ved henvendelse til Tillitsmannen. Møtet kan kun fatte beslutninger om saker som er nevnt i innkallelsen.
Møtet ledes av Tillitsmannen eller en representant for obligasjonseieme, valgt på obligasjonseiermøtet. Over møtet føres protokoll som skal angi hvilke obligasjonseiere som møter, personlig eller ved fullmakt, og hvor mange stemmer hver avgir. Likeledes skal protokollen inneholde in extenso alle de beslutninger som fattes på møtet.
Protokollen skal undertegnes av møtelederen og av to obligasjonseiere, som velges av møtedeltakerne. Protokollen skal oppbevares hos Tillitsmannen.
§18
På møter av obligasjonseiere har hver obligasjonseier én stemme for hver NOK 10.000,pålydende han eier.
Som legitimasjon for eierforholdet, og dermed for stemmeretten, tjener at eieren fremlegger for møtelederen en erklæring fra VPS-kontofører eller VPS som bekrefter at det antall obligasjoner han representerer er båndlagt der, og vil forbli båndlagt der inntil møtet er avsluttet.

Side 9
§19
Beslutninger på møte av obligasjonseiere fattes med simpelt flertall av de avgitte stemmer, under forutsetning av at obligasjonseiere med obligasjoner tilsvarende 50 % av gjenstående lån er representert på møtet. Er et mindre beløp representert, dog over 20 %, kan det ikke fattes gyldig beslutning med mindre enn 2/3 av de fremmøttes avgitte stemmer.
Er under 20 % av gjenstående lån representert kan det ikke fattes gyldig beslutning på det første obligasjonseiermøte saken behandles. Etter ny møteinnkalling og annen gangs behandling av saken i nytt møte, kan det fattes gyldig beslutning etter avstemmingsreglene ovenfor, også i de tilfeller hvor mindre enn 20 % av gjenstående lån er representert.
I følgende saker kreves for gyldig beslutning at minst 2/3 av de på møtet avgitte stemmer er for beslutningen, eller at obligasjonseiere som representerer minst 50 % av gjenstående lån, har stemt for beslutningen:
(a) Forslag om oppsigelse av Tillitsmannen og om beskikkelse av ny.
(b) Godkjennelse av debitorskifte.
(c) Forslag om endring i Lånekontraktens bestemmelser vedrørende obligasjonseiernes rettigheter overfor Låntaker, herunder også endring av forfallsterminer, rentesatser etc.
I alle saker hvor det ikke er enstemmighet, skal det stemmes skriftlig og stemmetallene tilføres protokollen. I tilfelle av stemmelikhet gjør møtelederens stemme utslaget, enten han er obligasjonseier eller ikke.
Forsåvidt angår valg av ny Tillitsmann etter § 20 skal det, hvis det på første møte ikke er oppnådd det nødvendige flertall for valg av ny Tillitsmann, snarest mulig innkalles til nytt møte, hvor valget skjer med simpelt flertall av de avgitte stemmer.
Gyldig fattede beslutninger på obligasjonseiermøte blir, forsåvidt de fører til noen endring i Lånekontraktens bestemmelser, å påtegne Lånekontrakten i form av utskrift av protokollen for vedkommende møte, bekreftet av møteleder. Tillitsmannen har rett og plikt til å etterkomme og søke iverksatt de beslutninger som gyldig treffes på obligasjonseiermøte.
§20
Frasier Tillitsmannen seg sitt verv, velges ny Tillitsmann av obligasjonseierne på obligasjonseiermøte etter reglene i §§ 17, 18 og 19 ovenfor.
Til obligasjonseiermøtet skal det fra Tillitsmannen foreligge forslag til ny Tillitsmann. Dersom forslaget til ny Tillitsmann forkastes av obligasjonseierne eller det av andre grunner ikke blir valgt ny Tillitsmann på møtet, skal saken forelegges Oslo Børs til uttalelse.

Side 10
Oslo Børs har rett til å fremme forslag til ny kandidat som Tillitsmann for Lånet. Dersom det foreligger en vesentlig fare for at obligasjonseieme vil kunne bli skadelidende uten Tillitsmann, kan Oslo Børs oppnevne en midlertidig Tillitsmann, som skal fungere inntil det er truffet gyldig beslutning om skifte av Tillitsmann på obligasjonseiermøte.
§21 Lånekontrakten skal være tilgjengelig for enhver obligasjonseier i Lånets løpetid. Lånekontrakten skal på forspørsel kunne fåes ved henvendelse til Tillitsmannen.
§22 Konflikter som måtte oppstå med utgangspunkt i Lånekontrakten, og som ikke kan løses i minnelighet, skal avgjøres etter norsk rett og ved norsk domstol. Søksmål skal reises ved Tillitsmannens alminnelige verneting. Lånekontrakten er utferdiget i 3 - tre - eksemplarer, hvorav partene beholder ett hver.
Trondheim/Bergen, 30. januar 1992
Vill\,


Pressmeddelande
för omedelbar publicering

23 februari 2015

På obligationsägarnas initiativ övergår ägandet i Bergteamet Holding AB (publ):s dotterbolag Bergteamet AB till
ny ägare.
I egenskap av trustee (även benämnd agent) har Nordic Trustee, i Bergteamet Holding AB (publ):s obligationslån med ISIN SE0005364411, vilket emitterades 9 september 2013, för obligationsägarnas räkning övertagit det rörelsedrivande dotterbolaget Bergteamet AB.
"Baserat på information kring Bergteamet Holding AB:s finansiella ställning har vi agerat, i egenskap av företrädare för obligationsinnehavarna, i syfte att både skydda obligationsägarnas intressen och de anställda i Bergteamet AB." säger Erik Saers verkställande direktör i Nordic Trustee.
"Tillsammans med en väsentlig del av obligationsägarna har vi arbetat fram en industriell lösning som innebär att Högkammen AB övertar ägandet, ett bolag som företräds av Jan Marklund" fortsätter Erik Saers.
Som en del i ägnaderättsövergången kommer obligationsägarna att få ett innehav i en ny obligation som kommer ställas ut av Bergteamet AB. Berörda obligationsägare får gärna kontakta Nordic Trustee på mail@nordictrustee.se för att underlätta övergången.

För ytterligare information: Erik Saers, verkställande direktör Nordic Trustee

tel +46 705 502 781

Nordic Trustee, med verksamhet i Stockholm, Oslo, Helsingfors och Köpenhamn, är den ledande aktören i Norden för trustee-tjänster. Nordic Trustee är verksam inom värdepappersmarknaden, med inriktning att tillvarata investerares rättigheter i certifikat- och obligationslån, företrädesvis den delen av marknaden som vänder sig till företag. Genom Stamdata erbjuder bolaget även en informationstjänst kring existerande företagsobligationer. Det svenska bolaget, vars fullständiga namn är Nordic Trustee & Agency AB, är ägt av den norska motsvarigheten Nordic Trustee ASA och Stiftelsen Ackordscentralen.


NORSK TILLITSMANN
NORWEGIAN TRUSTEE
This letter to the bondholders is issued in Norwegian only. For further information please contact Norsk Tillitsmann ASA.
Til obligasjonseierne i: ISIN: NO 001041701.7 - FRN Estatia Resort Property AS åpent obligasjonslån
2008/2011 CaU
Oslo, 28. august 2013
Informasjon til obligasjonseierne Norsk Tillitsmann ASA er tillitsmann for obligasjonseierne («Obligasjonseierne») i ovennevnte obligasjonslån («Tillitsmannen»). Det vises til tidligere meldinger til Obligasjonseierne. Estatia-konsemet, herunder låntager Estatia Resort Property AS, gjennomgikk en restrukturering i desember 2008. Som en del av restruktureringen vedtok obligasjonseierne på et obligasjonseiermøte avholdt den 17. desember 2008 en rekke endringer i obligasjonslånets vilkår, herunder blant annet ny hovedlåntager, samt endring i pant, rente og avdragsvilkår. En følge av de vedtatte endringene var at den forutsatte rentebetjening av obligasjonslånet ble forskjøvet, ved at påløpte renter skulle tillegges lånets hovedstol, dog med unntak av en begrenset betaling av renter og kostnader på inntil NOK 500 000,- pr. år. Pantesituasjonen ble endret slik at Obligasjonseierne fikk pant i eiendommer som var eiet av den nye hovedlåntakeren; Estatia Resort Kragerø AS. Eiendommene som var omfattet av pantet utgjorde store deler av komplekset Estatia Resort Kragerø. Obligasjonseierne ble i brev av 16. november 2009 gitt melding om at låntager ikke var i stand til å gjennomføre forutsatt betaling pr. 22. november 2009. Videre ble Obligasjonseierne orientert om at den økonomiske situasjon for låntager var meget anstrengt, og at det heftet stor usikkerhet med hensyn til videre drift. Som en del av den nevnte restrukturering ble obligasjonseierne eiere av 7,5 % av aksjene i den nye hovedlåntager Estatia Resort Kragerø AS. Estatia Resort Kragerø AS ble slått konkurs i november 2009. Samtidig ble det åpnet konkurs i låntagers viktigste datterselskaper, herunder i Estatia Resort Property AS. Ordinær betjening av lånet opphørte med dette. Boet etter Estatia Resort Kragerø AS abandonerte pantet i Estatia Resort Kragerø til fordel for Swedbank AB («Swedbank»), som hadde 1. prioritets panterett i de samme panteobjektene som Obligasjonseierne. På vegne av obligasjonseierne har Tillitsmannen arbeidet for at obligasjonseierne skulle få realisert verdiene som var siikret ved pantet i Estatia Resort Kragerø.
POBox 1470 Vika, N-0116 Oslo j Haakon VIIs gate i, Oslo Switchboard: +47 22 87 94 00 | Fax: +47 22 87 9410 j www.trustee.no

NORSK TILLITSMANN
NORWEGIAN TRUSTEE
Da Swedbank i oktober 2011 irmga begjæring om tvangssalg av eiendommene som var gjenstand for pant, begjærte Tillitsmannen på vegne av Obligasjonseieme inntreden i tvangssalgsprosessen og fikk deretter status som part i saken. Tillitsmannen gjorde på vegne av Obligasjonseieme gjeldende at Obligasjonseieme på grunnlag av pantet hadde krav på deler av salgsprovenyet. Tillitsmannen ønsket derfor å legge til rette for at panteobjektene skulle selges til en så god pris som var mulig i markedet. Etter flere verdivurderinger og tvangsauksjoner, samt diskusjoner mellom Tillitsmannen og tingretten ble det ved tvangsauksjon 12. april 2013 inngitt et bud på NOK 20 000 000,-. Tillitsmannen anførte på vegne av Obligasjonseieme at budet var for lavt, subsidiært at Obligasjonseieme hadde krav på deler av salgsprovenyet. I kjennelse av 2. juli 2013 ble budet på NOK 20 000 000,- stadfestet. Obligasjonseieme ble ikke tilkjent noen del av salgsprovenyet. Siden det nå er avklart at Obligasjonseieme ikke har krav på noe i forbindelse med tvangsauksjon over eiendommene som var gjenstand for pant, vil obligasjonslånet avsluttes og slettes i VPS uten ytterligere betaling til obligasjonseieme. I forbindelse med oppgjør av konkursboet etter et av låntakers datterselskap, Holtnes Brygge AS, ble det utbetalt et beløp på NOK 324 848,75 til Tillitsmannen på vegne av Obligasjonseieme. Beløpet er benyttet til å dekke utgifter i forbindelse med den løpende håndteringen av obligasjonslånet, prosessen knyttet til tvangsauksjonen, samt i forbindelse med den pågående avvikling av obligasjonslånet. Ta gjeme kontakt dersom det er ønske om ytterligere informasjon i denne forbindelse.
Med vennlig hilsen
Linn Verås
PO Box 1470 Vika, N-0116 Oslo | Haakon VIIs gate 1, Oslo Switchboard: +47 22 87 94 00 | Fax: +47 22 87 9410 | www.trustee.no


Outokumpu ei välttämättä hyödy ruostumattomien terästuotteiden tuotannossa ja ferrokromituotannossa tarvittavan energian kilpailukykyisestä hinnasta ja luotettavasta saannista.
Outokummun arviot Kemin kaivoksessa olevista kromiittivaroista ja varannoista voivat olla todellisia varoja ja varantoja suuremmat, eikä voi olla varmuutta siitä, että odotettu kromiitin louhintakapasiteetti saavutetaan tai että ferrokromituotanto tulee olemaan taloudellisesti kannattavaa.
Jos Outokumpu ei kykene jatkamaan myyntisaamisten myymistä tiettyjen saamisia koskevien myyntiohjelmien mukaisesti, Outokumpu saattaa j outua j älleenrahoittamaan nämä ohjelmat ja järj estelyt.
Etuuspohjaisiin järjestelyihin liittyvät kustannukset voivat kasvaa, millä voi olla olennaisen haitallinen vaikutus Outokummun liiketoimintaan, taloudelliseen asemaan ja liiketoiminnan tulokseen.
Muutokset tiettyjen omaisuuserien kirjanpitoarvoon vaikuttavissa oletuksissa muun muassa epäsuotuisan markkinakehityksen seurauksena voivat johtaa kyseisten omaisuuserien, mukaan lukien aineettomien hyödykkeiden, kuten liikearvon, arvonalentumisiin.
Outokummun verorasitus saattaa lisääntyä verolakien tai -määräysten tai niiden soveltamiskäytäntöjen muutosten taikka meneillään olevien tai tulevien verotarkastusten seurauksena.
Valuuttakurssien vaihtelulla voi olla olennaisen haitallinen vaikutus Outokummun liiketoimintaan, taloudelliseen asemaan ja liiketoiminnan tulokseen.
Outokumpu on altis korkoriskille vaihtuvakorkoisen velkansa sekä rahoitusomaisuutensa ja -velkojensa käyvän arvon osalta.
Outokumpuun sovelletaan tiukkoja työterveys- ja turvallisuuslakeja ja määräyksiä, joista voi aiheutua huomattavia kustannuksia ja vastuita.

- Kova kilpailu on tyypillistä maailmanlaajuiselle ruostumattoman teräksen teollisuudelle ja epäreilut kauppakäytännöt voivat vaikuttaa haitallisesti ruostumattoman teräksen hintoihin ja vähentää Outokummun kannattavuutta samalla, kun ulkomaankaupan rajoitukset voivat rajoittaa Outokummun pääsyä uusille vientimarkkinoille.
- Ruostumattoman teräksen hinnan pysyminen pitkäaikaisesti matalalla tasolla ja hintojen vaihtelu ovat vaikuttaneet ja voivat vastakin vaikuttaa olennaisen haitallisesti Outokummun liiketoimintaan, taloudelliseen asemaan ja liiketoiminnan tulokseen.
- Epäonnistuminen äskettäin julkaistuissa toimenpiteissä kilpailukyvyn ja tuloskehityksen parantamiseksi voi aiheuttaa Outokummun rahoitusjärjestelyjen eräännyttämiseen oikeuttavan sopimusrikkomuksen ja johtaa lopulta Outokummun maksukyvyttömyyteen tai selvitystilaan asettamiseen.
- Outokummun meneillään olevat uudelleenjärjestelyt Euroopassa eivät välttämättä toteudu nykyisten odotusten ja aikataulujen mukaisesti.
- Outokummun tuotannon ylösajo ja toimitusmäärien kasvattaminen eivät välttämättä onnistu Amerikan mantereella nykyisten odotusten mukaisesti.
- Merkittävä osa Outokummun rahoituksesta erääntyy vuosina 2017 ja 2019, eikä voi olla varmuutta siitä, että lisärahoitusta on saatavilla ennen kyseistä ajankohtaa Outokummulle kaupallisesti järkevin ehdoin tai kuluin tai ollenkaan.
- Merkittävä osa Outokummun rahoituksesta on vakuudellista, mikä voi vaikuttaa Outokummulle tulevaisuudessa tarjolla olevan rahoituksen saatavuuteen ja ehtoihin.
- Outokummun korkea velkaantumisaste voi rajoittaa sen toiminnallista joustavuutta.
- Raaka-aineiden ja tarveaineiden tarjonnan ja hintojen vaihtelulla tai Outokummun kykenemättömyydellä hankkia raaka-aineita ja tarveaineita voi olla olennaisen haitallinen vaikutus Outokummun liiketoimintaan, taloudelliseen asemaan ja liiketoiminnan tulokseen.
